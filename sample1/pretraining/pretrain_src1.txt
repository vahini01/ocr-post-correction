Iresu yupi
iresu sapo
shisak chiresu
kamui chiresu
iyekarkar wa
ramma kane
katkor kane
okai-an.
Ine-ap-kusu
aun-chisehe
chise-upshor
pirka wa
shiran nankor'a,
tan poro chise
upshor-orke
areka-kashpa.
Shiso-sam ta
kamui kar-pe
poro yoikir
kani shiyopa
yayan shiyop
kani shintoko
yayan shintoko
urut-kopoye
ran pesh kunne
chishiturire,
Enkashi ta
nishpa mutpe
otusan-atu
oresan-atu
koyaunatara,
tusaran pusa
suipa kane
kamui nupeki
chise-upshor
komaknatara.
lkit-tukari
chituye amset
kani amset
kurkashike
aiyeresu.
Amset-kesh ta
kani tumpu
ash ruwe-konna
tonnatara.
Oshiso-sam ta
iresu yupi
ehorari,
uturke ta
iresu sapo
ehorari.
Keshto-an ko
iresu sapo
pirka suke
koyairikta-
ante kane,
aep pirka-hi
rai sonapi
kar wa
iresu yupi
kotarara.
Iresu yupi
poro sonapi
shi-kan-kitai?
eimek ani
i-kopuni,
auina wa
arikunruke
araunruke
ipe-an.
Iyeirpakno
tumpu orun
iresu yupi
iresu sapo
uosakari-uosakari
ipuni kor okai.
Aokai anakne
keshto-an kor
akshinot pon ai
akshinot pon ku
akor wa
chise-upshor
rupne ikushpe
nokan ikushpe
aeyaietoko-
toknatara
aeyaiomina-
ushi kane,
Iresu yupi
iresu sapo
san-cha-ka ta 
mina kane
ikurkashike
uwampare
pirkano
ikohepumpa" kusu
ikichi yakka
itukarikepo
koshikerana
ranke kane
iukohenkotpa.
Katune kane
iyerayappa
sõne kusu
hempara neyakka
itukarike
kohepoki-ki kane
okai-an.
Tu sukup-ram-kur
re sukup-ram-kur
aunoshpare
tane ne kusu
semoro poronno
ayaishitom-
nukar kane
an-an.
Yaikota neyakka
pirka-an kotom
atomsam-konna
shikaye kane
nakke kane
an-an.
Iresu yupi
ene iki-hi
aeikosampa
kepushpe nuye
shirka nuye
akokip-shir-echiu
ramma kane
okai-an awa,
Shinean pa wano
ainu orushpe
anu hawe
ene okaihi :-
“Ishkar kotan
tomari-pa ta
kani rakko
eshinot,
Newa-ampe
Ishkarunkur
nukar wa
ene irenka
sanke-hi:
• Taan kani rakko
kamui rakko
raike hene
kishma hene
ki-kur anakne,
atureshpo
pak akorpe
ikiri-noshkike
atuye wa
okkeu kashi
aepirkare wa
akore kusu-ne.'
ari irenka sanke.
Newa ampe
tuima-okai-pe
hanke-okai-pe
nu wa
Ishkar kotan
kotan rakehel
inne utar
ochip-yanke,
Keshto an kor
ne rakko
kishma kuni
okkayo utar
atui-asam
koraoshma
onuman pakno
rakko noshpa-a
noshpa-a" yakka
kishma eaikap.”
ari an asur
seta orpeka
chikap orpeka
annu ike,
Chiku wakka
kamka oshma
sem kisashke
aniyekote
irushka-an.
Nep pitoho
rakko ne yaikar wa
Ishkar kotan
koshikamuinere hawe
irushka keutum
ayaikore.
Anan awa
iresu yupi
shinean to ta
nep ka ye
rusui noine
repo usat
yaoraye
yao usat
reporaye
tu-utursama
naipa kane
otke kane
itak-hau-konna
tununitara
ene okahi :-
“ Inkar kusu
aresu kamui
aak-tonoke
moshirkor kamui,
itak-an chiki
pirkano
nu wa ikore.
Ishkar kotan
tomari-upshoro
oash ashuru
eani ne yakka
enu nankon na.
Shomo eoyap he
shimemokkap taa
ene katkor hawe
okai-hi ne?""
Teeta ampe
husliko orushpe
sanrurkese
chinupure lawe
tapan na.
Ikanepeka
tapan hawash orun
ponno hene
eyainu kotom an na."
sekor hawe-an.
Pirka itak ne
anup ne korka
rui rera ne
akisar-mekka
chitesure,1
somo aekottanūno
kepushpe nuye
aki kor an-an.
Somo ka cne
iresu yupi
iresu sapo
katkor kuni
aramu ahi,
otu-nitemkor
ore-nitemkor
ukaerura-an
kunne hene
tokap hene
iepunkine
ruwe-ne noine
poro ape are wa
hekota rok wa
uweneusar
kor okai.
Inkar ne wa
akip ne korka
ine-ap-kusu
arushka wa
humash nankora
tu wen-puri nak
re wen-puri nak
aenankashike
koniunatara.
Tokap re ko
kunne rerko
chiukopishki
iwan rerko
imakake ta
iresu yupi
iresu sapo
yaitemnikor-
eshisuipa aine
oar yairam-komopa"
opitta hotke
ki etoro
yupkep-hau kunne 2
uhautaroise,
rauke mina
rauke chapse
auwesuye.
Hotke-an awa
mokor-po kaiki
aetoranne,
sotki-asam
ampa kamui
iyerikikur
tokpa kane
aman-empok
ampa kamui
iyeranakur
ranke kane
semkorachi
yainu-an,
Shotki-ka ta
taanun toonun
shikirmampa-an.
Korka,
oar ponno ka
mokor kishkish
ka isam.
Tomotawenko
sotki-ka ta
oserum-saknor
ahopuni-terke
hotke kosonde
upshoro wa
aatusa-numi
soine-an.
Ierupshike ta
ami kosonde
poro konniki
auina wa
ashikurkasam-
opirasa.
Inkar-an ko
kani kosonde
kotpar-ka ta
chinki-ka ta
sep pirankani
chiokarpare, ""
Pirankani kashi
tu kani moreu
re kani moreu
chietomte-kar,
Kani pon moreu
rupne moreu
moreu-tum ta
rente kane 
Tapuk-ka wa
ratki etor
imi noshkike
chikoesaipa
imi noshki wa
ratki etor
imi chinki-hi
chikoetuipa,
Ipishkanike ta
tu kamui imeru
re kamui imeru
chupki yaine
kuroma to ta
iki korkaiki
tokap shukush ne
emaknatara.
Uokkani kut
earsaineno
atumam-kosaye
Kutune-shirka
shirka-tanne
teshpa kane.
Emush-arke wa
kanna kamui
pinne hike
saikonoye"
seppa-rarkan
kokirau-riki-
puni kane;
Emush-arke wa
kanna kamui
matne pito
saikonoye
uhekota wa
not-omare
shiknu kamui ne
chiewakte ;
Shirka noshki ta
kani pon horkeu
kishki kashi
komeritanke
sar-otuima
shiknu kamui ne
shikihi neyakka
inkar kamui
semkorachi
chiewakte
sar-otuima-
anu kane okai :
Shirka-kesh ta
sak kimotpe
kepne tumama
iyeunu,
tu kap-koiriri
re kap-koiriri
tu sakma kunne
re sakma kunne
chishiturpare ;
Kisar etopshi
sar-etopshi
numa takusa 
chiechotchakar,
kanna not-kewe
pokna not-kewe
chiekasure
shiknu kamui ne
shiktumke
kunaipetum" ne
shirka-kese
koyaiewakte
akut-pok-echiu.
Kaparpe kasa
kasa so kashi
upush ne etor
chiekotpa
kasa rantupepi
ayaisannanka-
yuppa kane.
Ikor-nupek
tomi-nupek
tokap shukush ne
chise-upshor
komaknatara.
Omaninumpe
paye-ruwe-konna
rupa etomne
aurepekare
soine-an,
mosem-tuyor
aoshikiru
soiwasamma
aoshiraye.
Iyainumare
rā ta hene
ireshpa-an ruwe
ne kuni aramu awa
tapan hekai chish
chiekanto-oro
soipa kane
hekai chish tapka ta
kani chise
430 kani chashi
uworeroshki
chise soikehe
komaknatara.
Tapan chashi
rikun oppui
ranke oppui
chikappo-sui ne
chiupekare,
tanne rashu
takne rashu
urutkopoye
tanne rashu
kamuinish-ka
korash-riki-kur-
puni kane,
takne rashu
rash-tum ta
nuinak kane,
Tanne sakma
chitannereupa
takne sakma
chitoikoreupa,
chashikarpe
koturimimse
anramasu
auwesuye.
Tan poro chise
rikun kipipi?
ranke kipipi
sep piran kani
chiokarpare
piran kani utur
upushne tumshi
upushne etor
chiekotpa,
Etonrek hawe
hoku kanhau ne
tumshi rek hawe
mat kanhau ne
470 uwopuk hawe
anramasu
auwesuye.
Tomesan-pech
sanru-konna
komaknatara,
atuiso kurka
maknatara.
Kuromato ta
kunneto ta
480 iki korkaiki
neto kor chikap
rar-ipe hawe
pepunitara
anramasu
auwesuye.
Episun san ru
otu-ru-shittoku
ore-ru-shittoku
kaipa kane
480 kiroru kashi
komaknatara.
Ekimne toiru
kunne toika
kokunnatara.
Soyun yakura
yakura-ka wa
chikap hopuni
ashikopayar
kamuinish-ka
500 akorikoshma.
Nep kamuye
ituren rok wa
humash nankor'a
ienkashike
yashkosanu.
Tane eashir
kamui kar kando
ukayekone
semkorachi
tu pase kamui
re pase kamui
humepushpa.
Humash chiki
kanto kotoro
anukan-nukar
atekerikikur
puni kane,
Otushanashke
oreshanashke
auwenoye
itak-an hawe
ene okahi :-
“ Inkar kusu
aturen-kamui
utar-orkehe!
itakan chiki
nu wa ikore!
Ituipap patek
ironnuppatek
i-ruetoko
i-ruokake
eoranrani.
Shiran yakka
tan anchikat ta
ratchi apkashi
aki ruwe-ne na,
keeke heta
chikoliummoire
wa ikore yan!
Inan hempar
iki a yakka
aehomatup hene
poro orushpe
akoekari hita
aturen kamui
utar-orkehe
chikohumiyuppa
wat ikore yan!"
Itak-an awa
ainu kusu
uitaknu ya
aturen kamui
utar-orkehe
humetoko
koeninninke
nep humi ka
oararisam.
Tap orowa
ohumsak rera
rera etoko
aiekoshne-
puni kane.
Ine hunak un
omanan aine
aye rok okai
Ishkar kotan
ne kotomkap
inne kotan
kotan kurkashi
teshnatara.
Kotan rakehe
inne tomakash
tomakash pake
tomakash kese
homar kane
chipiratekka.
Hoshki yap chip
makun masar
akoetaipa,
Ösh yap chip
sat-ota kurka
akoetaipa,
Ösh yap chip
orepkot kane
shir-an.
Shiyor keutum
ayaikore.
Inkar-an ko
tomari-pa ta
poro shirar an.
Shirar-teksam ta
hemanda ampe
kamui nupeki
makke-makke.
Tampe kusu
or apunno
moire apkashi
akoure-pentok-
kiru kane,
Oman-an wa
inkar-an akusu,
aye rok okai
shiashurashtep
kani rakko
kani kishki
komaknatara
komeritanke,
mokonno kunip
okkeu maka-
atte kane
mokor kane okai.
Shir-an chiki
apokna pa-pushi
ashikoruki
aeyai-pirka-
shitokkere
aeshikari
akishma humi
yupke rok-pe
rarak konru ne
atekposore
atui-asam
koraoshma.
Aorauki kuni
wenturaisam
aiekote,
iika kashi
ayairarire.
Tapan poro kaparush
kaparush kawa
ar enpuinano
atui asama
akoraoshma
tasa puira
tane eashir
iemakna
tasa puira
ikohetuku,
kaparpe kasa
640 kasa so kashi
chiu kar humi,
kamui ranke tam
chiu kar humi
kosepepatki.
Semkorachi
kani rakko
atui-asam ta
kī hoyupu
aitune shiri"
op tune shiri
shikopayar.
Aorauki kuni
ayainiukeshte
pishkan-ike
tu ru etoko
re ru etoko
aewak kane
otutek-numtek
oretek-numtek
akosanke-kar.
Kip ne korka
neike huike
atek-kerere
humi ka isam.
Iki-an aine
hushkotoi wano
ikkeu kiroro
montum kiroro
aeikosanke
ine hunak-oro
kamui-eramanno
ateksaikare
kampe-kurka
aoshipusu.
Kani rakko
ateke-he ta
shinki ekot2
rai ruwe-ne ya
shiknu ruwe-ne ya
aerampeutek,
Aeshiyar-pok-
ampa kane,
kamui nish-ka
akorik -oshma
ene ekan ai neno
ohum-saknopo
aewak-shiroro
soyun yakura
yakura kurka
achioranker
oro hapunno
ahun-an hine
kani rakko
iyoikir-kurka
aeante-kar.
Tap orowano
teeta hotkep
hushko hotkep
ashikopayar
hotke kosonde
chinki-ka ta
aurekonoyer
kotpar-ka ta
aepatchiure
shino mokonno
mokon ruwe
katun kuni
ahorkasuye
an-an awa.
710 Rāpoke ta
peken nisat
kunne nisat
okutekari
iresu yupi
iresu sapo
etoro hawe
mishrototke aine
iresu sapo
hopuni wa
720 purai rapte
koeramno
iyoikir-ka wa
kani rakko
kamui nupeki
chise-upshor
emakkosanu.
Iresu sapo
homatu-ruipe
shik-nuyanuya
739 inkan-ruwe-konna
chainatara."
katune kane
iyokunnure
nep ne kusu
katun ruwe
aeraman.
Rāpoke ta
iresu yupi
sotki-ka ta
сhihetarire.
Rāpoke ta
iresu sapo
iresu yupi
nankotchake
euneun
shik ari
iyoikir-kopak un
inrapparappa.
Iresu yupi
wenioyamoktep
ikurkashike
uwampare.
Hushko hotkep
aneieraman
tap koeramno
kani rakko
kamui nupeki
shik-eshitaikip
ine-ap-kusu
iresu yupi
homatu ruwe
kohaita wa
an nankor'a
shiki osoyun
tokikushish
hēse-etok
koeshikari
chiash-tushtekka
chiash-rupushka
770 shomo setak
okai rok hine
yaipa-piroro
eitak hawe
ene okahi :-
“Usaine tap sui
shīran ruwe
aoyamokte na.
Heru ashur
anu yakka
180 ahomap tap ne
kani rakko
ne awa,
Nekonan ne kusu
repun chikoikip ne wa
yaikata ek wa
kamui ewaki
yoikir-ka ta
anu wa
ene shirani
790 tampe ne ya ?
Saure amper
par-etoko
hoshki kusu
ene shirani
tampe ne ya ?
pokasampe ka
ayainiukeshte kusu
aak-tonoke
moshirkor kamui
aepunkine wa
keshto ape-are-an wa
okai-ani an yakka
mokor-erai-an awa
rapoke ta ne wa
tan rakko ek wa
ene shir-an-i ta an!
Hetak aak-tonoke
utarorke,
hopumpa wa
inkar yan!
Nekona
aesannyo ko
pirkap ta an ?" ari
iresu yupi
hawe-an luwe-ne.
Eirpakno
tumpu-upshor
hum-ush kane,
hum-ash aine
kanakan kunip
tumpu apa
moire chaka
soyene kunip
anukar akusu,
Iyainumare,
iresu yupi
pirka ruwe
aeetuima-
hunar awa,
Ekasu shirka
an nankor'a
eturpak shirka
an nankor'a
pon-ainu pon-kur
kamni otop ush,
tampa teta
iresu yupi
turpokashno
chishukupka noine
aramup,
Kani kosonde
ninaimine
artomechiu
kani uokkut
tumam-kosaye,
Kamui ranke tam
kut-pok-echiu,
kani pon kasa
kasa rantupepi
eyaikoyupu,
kasa-kepsam ta
kamui san-nanu
hetuku chup ne
inantasare, 
Rametok sone
rametok ipor
eipot-tumu
koniunatara.
Soyene emoire
iyoikir-kurka
uwampare
kaniporo-ka ta
koraikosanu,2
Renne kema
tuima turi
hoka-etok ne
ehorari
shine-anipo
enitomomo.
Rapoketa
iresu sapo
ruirui ape
ape kurkashi
pushu kane,
utut ta terke
tu petchirpe
re petchirpe
yaikarpare
pirka suke
koyaikurka-
ante kane.
Tanepo moshpe
ashikopayar
kimumpe ottom
ashikaikire
sotki-ka ta
ahetemeroshki
asanchikiri
asantekehe
aturiri
amachichi
hopuni-an.
Iresu yupi
ihekota wa
hosari wa
ene itaki :-
"Inkar kusu
aak-tonoke
moshirkor kamui
hetak inkar!
Ishkar un
ashurashpe
somo eoyape
ashimemokka
hawe-ne kuni
aramu awa,
Sonno poka
taan rakko
nei wa ek wa
teta an ruwe-an ?
Ponno poka
eerampeutek
ruwe he an?"
hawash ike
kani rakko
kurkashike
ashikomare
inkar-an ko
anrai kunip
horkasuye,
kip ne korka
shiknup ne kusu
kishikihi unno
akoeraman.
Shineanto ta
itak-an hawe
ene okahi :-
"Inkar kusu
iresu sapo
harukesh" poka
okai chiki
sake suipa yan!
tanepo poka
rorumpe uturu
wempe uturu
aeshini ita
pon toncto poka
akar wa
anomi kamui
anomi,
ikir-kese ta
aekashi-utari
ashinrit-utar-orke
akoshinurappa
ki kusu-ne na.”
sekor itak-an awa
ine-ap-kusu
iresi sapo
nupetne wa
shiriki nankor'a
matkosanu
osor-emko
epittek kane
chisoiekatta, 
Kotan-pa un
kotan-kesh un
chihosarire
rui hotuipa
hauke hotuipa
uturare
ene okahi :-
** Inkar kusu
autari-po
tanepo konna
Tomesanpech
Shinutapka ta
kamui ewakihi otta
pon tonoto-po
ashukupka" kusu-ne na.
Arki wa ikasui wa
ikore yan!”
Hawe-an akusu
ine-ap-kusu
uitaknu wa
shiriki nankor'a,
Irukaitom ta
use nishpa
use katkemat
moyoko
shia woraipa.
Iwan kutomap
aipuikare
iyutap iyuta
wakka-tap wakka-ta
ni-nap ni-na
sake-suipap sake-suipa
irukaitom ta
iwan shintoko
ror aoraye
tutko rerko
shiran ko
kamui e-rusuipe
kamui ku-rusuipe
nep ne kusu
hūra mawe
chise-upshor
eetushnatki.
Use nishpa
use katkemat
uwekarpa
inumpa kunip
uko-ichari-
pashte kane,
inauke kunip
inauke humi
inauke kunip
uwopuk humi
anramasu
auwesuye.
Irukaitom ta
tan poro chise
chise-upshor
inau ari
atomte-kar.
Iku-an kuni korachi
chise oshke
achashnure okere.
Tap orowano
iresu yupi
shino nishpa
uitek hawe
ene okahi :
“ Inkar kusu
auitek nishpa !
Iyochiunkur
kamui rametok
aak-tonoke
orota oman wa
• tanepo konna
tumi uturu
aeshini rapok
pon tonoto-po
ashikupka na.
Nu wa hankeno
ikoshirepa wa
hoshki tuki
ani wa ikore yan!'
sekor itak
wa ikore yan!”
sekor itak ruwe-ne.
Sonko korpe
pirka ese
achiu kane
soiwasamma
oshiraipa.
Okaketa sui
eashir auitekkur
hotuikar wa
ari korachi
"Samputunkur
Shirpenankur
Tunipokunkur
aak-tonoke
utar-orke
hoshki aye a itak
ukorachi
eunahunke kusu-ne na!"
Sonko-korpe
pirka sonko kor wa
1060 soiwasamma
oshiraye.
Ponno shirantek
aye manu
Iyochi kotan
ane kotomka
kotan tapkashi
pushkosanu
kamui ek hum
keurototke.
Saure rametok
ne wa neyakne
kotom korka-iki
shino rametok
nep ne kusu
turen kamui-mau
chashi karpe
kosepepatki
toyan karpe
koturimimse.
Soyun yakura
yakura-ka un
kamui hachir hum
rai-kosanu.
Chisesam-ka ta
kanakat korpe
menoko neyak
kotom korka-iki
okkayo sone
tumpa maikan"
tununitara.
Mosem-tuyor2
oshikiru
tapan chikutkesh
chimaknaraye.
Kanakan kunip
ratki apa
omausuyere
mindar kata
imeru tura
urar tura
rutkosanu.
Inkar-an ko
pon urat tapkop
chishiruture.
Urat-tum
ashikechari
inkar-an ko
aye rok oka
Iyochiunkur
pon akor yupi
Hakachi-pak-kur,
kani kosonde
ninaimine
arutomechiu,
Uwokkane kut
puni kane
kamui huchi
koonkami"
eshiso un
chiseso-pa ta
horari kamui
koonkami.
Tap orowa,
ikit tukari
chitui amset
amset-ka ta
kepushpe nuye
shirka nuye
akokip-shirechiu
an-an-ike,
ikurkashike
uwampare,
katune kane
ierayappe
1160 ne wa neyakne
kotom korkaiki,
itukarike-po
koshikerana-
atte kane
iko-onkami.
Senne ponno
aekottanu
eko-opi wa
shikiru-an wa
shirsempir peka.
Inkar-an ike
ipor kon ruwe
pirka rok-pe
kor wen-puri
enantuikashi
chihopunire,
“Achikara ta?
ayakanna ta 
Shinutapka ta
awen-akihi
aotuike,
okai wa namne
chiwen-ok pare
iekarkar ruwe
aoyamokte na.
tanepo konna
shinrit chise ta,
neita tusui
neita resui
okaipe tapne
tonoto ne wa,
tanepo konna
irkur utar ane wa
shinnurappa etokoho,
nupetne-no
uwekap-an kusu
iki-an awa,
ihekota
awen-akihi
osot-turiri wa
ene shir-ani
tampe ne ya ?
Nekona hene
kat-kor kunip
ene ap kusu
ikanepeka
akor moimoike
emompokashite
ki wa neyakne
shukupnuraukot
ekor kusu-ne na,
poishiknupo
eki nankon na !"
itak hontomo
senneka sui
shiriki kuni
aramu akusu,
Iyochiunkur
Hekachi-pak-kur
pon-akor-yupi
ram-kopashte-p
osautekka
yupke tamkur
ikoterkere.
Tata otta
homatu-ruipe
anrai poka
ayaikoniukesh
tam-ruetok
akohepoki
eenpe notak
notak kurkashi
pirka ruika ne
akohopiye,
rorun umanki
umanki-kurka
akotuikosanu,
iokake ta 
iwan toi-ikir
ukaetuye,
umanki-ka un
ikoshik-rayep
chikap korachi
umanki-ka un
yupke tamkur
ikoterkere.
Anrai poka
ayaikoniukesh
tam-ruetok
peken rera ne
aechararse
roruiso-ka ta
Iyochiunkur
tuisama ta
ateshkosanu
pirka mina
akotektomkur-
eshitaiki,
“ Usaine tap sui,
Iyochiunkur
pon akor yupi
kat-kor shiri
aoyamokte na.
Nep anuni
ane wa kusu
iko-onkami?
Nep kamuye
ane wa kusu,
iko-onkami shiri ?
arushka kusu
anan awa
kurkashike
eiyetuye,""
chiraike-rusui
iekarkar
shiri ta an ?
Irkur anakne
unoyanoya 
santek-ka ta
1280 ukishma kane
uwekap-pe ne wa.
Anun ka somo ane na,
shittek kunak
ramu yan!"
itak-an awa
pon akor yupi
sem-ohon-ruino
chiashtushtekka,
oka rok hine,
tam rawechiu
sancha-ka ta
mina kane
horawochiwe.
Shiriki chiki
temkor-noshki
aosapaturiri.
Iki-an chiki
eramupo-
pashkosanu,
1300 kasa-reupok un
akimuihe
ikoruiruye
santek-ka ta
ikoruiruye
kurkashike
itak omare
ene okahi:-
“Ohaine kane
irkur-unukar anakne
tapne shumun
ikichip ne ike,
mashikinno
eeoripak-an kasu wa
ene iki-ani ne.
Ne a yakka
ekor irenka
sone kusu
tane opitta
pirka ruwe-ne,
aokai wen-an aan."
ari itak kor
pirka mina,
“ Kotek-utomkur-
eshitaiki!"
ha wash chiki
ipashte-ramupo
ayaikorpare.
Iresu yupi
Kamuiotopush
1330 iresu sapo
opittano
tanne hese
yaikoturpa""
imakake ta
tu pirka-itak
re pirka-itak
utashpare.
Tapne nekor
taani wa tooni wa
1313 kamui arki hum
keurototke.
Uweomanno
soyun yakura
yakura-ka un
kamui rap humi
rimnatara.
Okkayo sama
tumpa maikan
tununitara,
1.350 menoko sama
utar-orkehe
upshor-ikor
kotununatki.
Okkayo utar
uweonmanno
uoshi-uoshi
shiaoraipa,
Menoko utari
setur-kashike
yairaipare.
Inkar-an ko
isemram kusu
Samputunkur
Kushnapaunkur
Shirpenankur
Moisamunkur
Tunipokunkur
turesh turano
rametok patek
utarpa patek
Inki nep he
urapokkari
shi-ran nankor'a,
shiretok tura
topaha"" shiaworaipa.
menoko otta
ari korachi
katkemat patek
nupurmat patek
topaha shiaworaipa.
Okkayo otta
menoko otta
ikueshiyukpe
mashkin teta
ene wa poka
areka-hi ka
oararisam.
Uwekarpa
teeta nahun
ukoeramno
shine rorumpe
shine tumunchi
aueutanne
ki a korka
ashinnosuye
shine onkami
kotekrikikur-
pumpa kane.
Aturesh-utari
mina hawe
tununitara.
Shirki chiki
ihoma keutum
ayaikorpare.
Roruiso-ka ta
tanne chikup-so
chishiturire.
Chikupso pake
chikupso kese
homar kane
ayup-utari
autarihi
utar-orkehe
utaperari.
Hekachipakkur
pirka ashke
arikina-puni
shintoko-oshmak
aehorarire.
Samputunkur
peka a,
Tuisama ta
Kamuiotopush
Kushnapaunkur
upeka rok.
Iresu sapo
iku-e-shiyuk
kamui shiri ne
anipuntari
eshiyarpok -
ampa kane
chikupso-utur
erututke.
Tane iyomare etok
aoiki rapoke ta
tuima moshir
moshit tapkashi
pushkosanu
kamui ek humi
keurototke.
Tunash pash kamui
nep ne kusu
irukai-tom ta
tura kamui-mau
chashi karpe
kosepepatki
toyankarpe
1500 koturimimse.
Soyun yakura
yakura kurka
kamui hachir hum
humkosanu.
Okkayo ne yak
kotom korkaiki
menoko sone
upshor ikor
kotununatki.
Mosem-tuyor
oshikiru
ratki apa
omausuyere1
mindar-ka ta
kanakan kunip
rutkosanu.
Inkar-an awa
senneka sui
inkar-an kuni
aramu ahi
152 Ishkarunmat
tuima pashpe
nep ne kusu
shinki ipor
eipot-tum
shinna kane.
Harkisam ne
ehorari
otop-chinki
eshitchiure. 
Rapoke ta
tapan chikupso
rapkosanu
nep humi ka
nep hawe ka
oararisam.
Kamuiotopush
pon akor yupi
kor wen-puri
enan-tuika
chihopunire
kurkashike
tan arka itak
eterkere
ene okahi :-
“Usaine tap sui
Ishkarunmat
shirun menoko
otumi-oshmap
owempe-oshmap,
Somo yaishitoma
nep kar kusu
tanepo konna
ratchi tonoto
aeyaikamui-
shinukare awa,
koekarino
pookane sui
irannakka
kamui ewaki
upshor-orke
oahun shiri
ene okahi
tampe ne ya!”
Itak kese ta,
senne ka
shiriki kuni
aramu ahi
matkosanu, 
Ramkopashtep
osaotekka
yupke tamkur
Iskkarun mat
koterkere.
Shishi pentok
hekiru pentok
eyaiunkeshkep
nep ne kusu
tui rukumi
chiusatuye
inotu-orke
hopuni humi
keurototke
yayomap kamui
huinokakehe
chakkosanu.
Humash awa
Kushnapaunkur
tan arka itak
eparsere
ene okahi :
“ Usaine tap sui
Kamuiotopush
pon awen yupi
katkor shiri
anoyamokte na.
Ishkarunmat
otumi-oshmap
owempe-oshmap
hene neap he kusu
yep an kusu tashi
ek nankorpe,
itak-etoko
ekoetuye.
Eepakita
ratchi tonoto
kamui tonoto
naa somo
kamui ashkor ka
ashiopitare
etokoho ta
ekemrirashte shiri
somo hetap an.”
Hawash awa,
Kamuiotopush
chikinrakare
chikamuikare,
“Usaine tap sui
Kushnapaunkur
awen-akihi
kat kor hawe
anoyamokte na.
Ishkarunmat
owempe-oshmap
wen renkapi
an a kusu
tumi ne yakka
senne saure
ikohopuni shiri
okai awa,
neike-huike
eyairakpare kusu
katu enupuri
ehawe-an ya ?”
Inkinep here
urapokkari
hawash nankor'a
itak sakayo
yupke hike
kohetuku.
Kushnapaunkur
matkosanu
roruiso-ka ta
teshkosanu,
Ari korachi
Kamuiotopush
ne wa ne yakka,
roruiso-ka ta
teshkosanu,
utekeotke
umoneotke,
itak sakayo
yupke ike
ukohetuku.
Kushnapaunkur
Kamuiotopush
ramkopashtep
osautekka
utashpa kane
emush ukoiki
ukohetuku.
Tane tane
uotke anke
utauki anke
shiriki ko
Kamuiotopush
suye-tamkuri
Kushnapaunkur
emush ari peka,
kushnapaunkur
suye tamkuri
Kamuiotopush
ramkopashtep
ari peka,
Tomotawenko
ramkopashtep
ari utashpa
uotke kusu
opeachiu shiri
shikopayar.
Kip ne korka
uotke poka
eaikap
ramkopashtep
chupchise ne
enan kotchake
komakna tara,
Emush etuhu"
uweok humi
kinnatara.
Inkar-an aine
ikomoire-
an yakne
semiki-ampe
chiante' kotomno
iramu-an ike
tan arka itak
iotke shinne
ituye shinne
aye hawe
ene okahi :-
“Usaine tap sui
awen-yupibi
utarorke
katkor shiri
aoyamokte na.
Ikeshkep patek
inonchip patek
iru-etoko
iru-okake
euranrani wa
shir-an ko,
Nă opitta
nitne kamui
renkaine neshun
katkor shiri okai.
Ohaine kane
Kamuiotopush
ye a itak
ne wa ne yakka,
Kushnapaunkur
pon akoryupi
ki a itak
ne wa ne yakka,
Inankur yep ka
akohaukere
somoki korka,
Kushnapaunkur
pon akor yupi
kor irenka korachi
owempeushpe
otumiushpe
hene neap kusu,
Y€ rusuipe an
kusu tashi
hankeko
kamui ewakihi
upshororke
oahun pakno iki
Ishkarun mat,
Itak etoko
akoetuyehia
shino wen
sonno wen rnwe-ne.
Hene kiap kusu
naa ratchitara
aye ko nekona ?
Iramshitnere
tapan tonoto
naa somo
1750 kamui ashkor ka
aeshipinere
somoki aine
ene hawashi
tampe ne ya.
Inankur pirka
inankur wen
ari itakan-
eaikap korka,
Kamuiotopush
1760 pon akor yupi
ponno wen kuni
aramu na
Keke hetak
Kamuiotopush
tusu wa
nupur wa
ikore yan!
Sone makan
akot tonoto
atpake wano
okese pakno,
Aosapitareno
nepka aerannakpe
hokampap
ponnoka isainno
ashiopitare 2 ya ?
Anu-rusui na!"
itak-an awa
Kushnapaunkar
homaturuipe
ramkopashtep
kutpokechiu
tamrawechiu
eaushike
ehorari.
Kamuiotopush
inu rok-pe
tanto tori
chiashtashtekka
chiashrupushka
okai rok hine
kutcham konna
uwetunuise
ene okahi :-
“ Usainetap sui
aak tonoke
katkor hawe
anoyamokte na!
Tane ta pakno
shukupan korka
tusu ari ayep
nupur ari ayep
ponno ka
aerampeutek awa
nekonan ehawe,
Iyosserkere
iyainumare, yakka
aikoramnukarpe
ne hawe ne yakne
tusu-an wa
nupur-an wa
inkar-an kusu-ne."
itak kane
ramkopashtep
oshikpekare
rorun purai
chorpokke ta
ek wa,
Oatchikiri
otuima-ashi
oatchikiri
ohanke ashi
ramkopashtep etuhu
purai-nimak 
kashike
eomare,
oar shikihi
otokoko
oarshikihi
onumumu
ramkopashtep
oshik pekare.
Nē-no
somo setakno
ash wa okai.
Inkar-an ko,
nep keukata
pon akor yupi
makan neko
tu nupun nupe
re nupun nupe
yaikoranke
makan neko
arikikino
ramkopashtep
oshik pekare.
Ayaikotuima
shiramsuye
tanepo konna
tumi-utur
aeshini kusu
anomi kamui
utarorkehe
turano
uwenupetne-an kusu
etoko aoiki" ko,
Rapoke ta
usaine usaine
arushka kuni ne
1860 ayup-utari
katkor shiri
okai hi
arushka kusu,
Kamuiotopush
akor yupi
akoramnukar wa,
nep tap orwa
eyaikoshiramsuipa heki
orowa uisui
1970 nukar heki wa
ohanakusu
shisak rametok
nuperanke pakno
nep orushpe
hokampap an wa
ene katun shiri
anoyamokte.
“Hetak ta usa
ainu orushpe
anu okai!"
sekor yainu-an,
ikit tukari
aehorari.
Tanne chikupso
chikupso-ka ta
ayup-utari
moshma utari
nep hawehe ka
oararisam.
Matutar otta
arukorachi,
tan inne kunip
enkashike
rapkosanu
nep hawehe ka
nep humi ka
oararisam.
Takne neko
imakake ta
Kamuiotopush
purai orowa meshke
eaushke ehorari
tamrawechiu
ene itaki :-
"Inkar kusu
ayuputari
aakutari
inne yakka,
matutar otta
arukorachi
nupur mat patek
inne yakka,
aikoramnukarpe
nep ne kusu
tusu-an wa
nupur-an wa
inkar-an akusu,
ashitoma kunip
ahoma kunip
tan ewak-shiror
oahup pakno
an ahomap
anukan ruwe-ne.
ayuputari
aakutari
inne yakka,
aak-tonoke
moshir-kor kamui
ikir-atpa ta
pase orushpe
itemkor kashi
aomare na.
Neampe anakne
ene ani tapan:-
Nisoshitchiwi
imakake ta
moshir-e-sachsachike
moshir-ekotankorá
rukani ainu
rukani menoko
uirwak ne wa,
Tan aewakihi
attomsama
yaiomare wa
arki hine
aopitta
inne yakka
moyo yakka
okkayo otta
menoko otta
shinen ka tusa wa
yayoruushtep"
isam noine
shiran ruwe-ne.
Nekon poka ne wa
aak-tonoke
moshir-kor kamui
ouse shinen ne
otu-kem-sannai
ore-kem-sannai
shitasare,
iki aineno
shiknu kuni
aramu korka
nei hene
sonno pirkano
aueomante
eaikap ruwe-ne.
Hushkotoi wano
wen upashkuma ampe
rukani ekot-kur
yaikachippa
eaikap ne ari
hawash awa,
Nep keukata
aopittano
rukani ekot,
rai neyakka
semkatu ne
aki noine
eramu-an na.
Tampe kusu
aak-tonoke
moshirkor kamui
hüoiki
eki kusu-ne na!"
sekor hawe-an.
Inu newa
akip nekorka
tanto tori
achimoshirka-
suye kane
yainu-an.
Nepkeukata
iresu yupi
ayuputari
shisak rametok
utar orkehe
shine ikinne
nanka-konna
rapnatara.
Menoko otta
arukorachi.
Nep keukata
nep kashita 
nekona shikop
nekona parop
ane wa kusu tap
shukup tuikata
toirepumpe
wen repumpe
tuima okaipe
a-yup-utari
iresu sapo
a-turesh-utari,
nekona tap akar ya ?
Tapan wen orushpe
ramma tashi
wen kamui
keshke kusu
ukokushishpa
rai ne yakka
semkatu ne
aki etokush
hawe-okai yakka,
akot toncto
oro tunashno
aekamui-nomi
okake-he ta
iraike-ana hene
nekona hene
ne wa ne yakka
etoko ta
hokure hokure
iku yan!
nupetne yan!
hechir" yan!
rimse? yan!”
Itak-an awa
ayuputari
atureshutari
shine ikinne
chihetarpare.
Okkayo otta
ukimatekka
ekeshne
kamui nomi.
Mat-utar otta
hechir kunip
hechir hawe
rimse kunip
rimse hawe
tununitara.
Orowano
tapan chikupso
chikup noshki
chiarpare ko
imakake ta,
ar horepashi
kamui yap humi
keurototke.
Yap aineno
Tomesanpechi
2110 attomsama
yaiyomare
humash aine
irukai-tom ta
soyun yakura
yakura kurka
kanak-okaipe
chiorapte.
Mosem-tuyor
oshikirpa
ratki apa
kaishitapka
eterkere.
Kanakat korpe
mindar-ka ta
rutkosanu.
Ahun kunip
aekannukar
inkar-an awa
aye rok okai
2130 rukani ainu
ari hawash ikusuz
ponpe hene
aye hawe ne kunil
aramu awa,
Pon nupuri
chikir aushte
tek aushte
senkorachi ampe
rukani hayok pe
chikir ne oman
tek ne oman
hayok pe kashikehe
shirar pinnai
pinnai-utur
rukani wakka
rukani koishum
echararse,
Shirar-utur
rukani chiyai
koenchararke
chiyai etoko
rukani koishum
koetattatche.
Ouse inkar newa
akip ne korka
neike-huike
ayekot kunip
okai nankor'a,
Epittano ashitoma
ashitomap patek
ipeop-tai ne
hayokpe pishkan
koenchararke
shirar-tumama
kanchi pak emush
chieninninu.
Setur-kashike
rukani menoko
rukani haypkpe
rukani chiyai
koenchararke
rukani koishum
chiyai etoko
koenchararke,
Setur-kashi ta
rukani akam
rukani itoat
chiekote
sē kane an ma
rukani ainu
seur-kashike
yairarire.
Iyainumare
rukani hura
rui rera ne
chise-upshor
eetunashki
tane tane
sampe wen anke
yainu-an.
Rukani ainu
ahunimoire
chise-upshor
uwampare
sancha-ka ta
mina kane,
Itak ne manup
eraun kuchi
meshrototke
tomsui” orun
rurohetkez
semkorachi
ene okahi :-
“Usaine tapsui
shīr-an ruwe
aoyamokte na.
Nep tap orwa
Tomesanpech
Shinutapkashi
koashurash awa,
Inkaran ko
wenkur patek
usshiu patek
okkai hene
menoko hene
utaperari
ruwe-an!
Repunkur kusu
ki rusuipe
rai ne wa hetap.
Poiyaunpe
Toiyaunper
utar-orkehe,
tu rurokari
re rurokari
iutat-tuye
hawe anuko,
Arushka kusu
aturesh-po
2230 atura wa
pon yattasa-po
aki kusu
arki-an ruwe tapan.
Hokure hokure
tapan rametok
koterke wa
imakakehe
koyaikachipi
easkai kuni ramu-kur
2240 hoshki-ruino
ikoterke yan!”
menoko otta
ari korachi hawe-an.
Nep keukata
iresu yupi
kor wen puri
enan-tuikashi
chihopunire
ene itaki:-
22:50 “Ho nep hetap ?
nep taan wa,
nitne kamui he an,
ainu he an?
Koõhanepor
itak-iporo
aeraman kane.
Ouse itak
iki yakkaiki
ikoshomokur
yaikatanu,
Sonno sonno
tapakno tapne
utarpa patek
utaperari
ki a yakka
ikirpake ta
aak-tonoke
moshir-kor kamui
eeshik-nak wa kusu
ene ehawani-hi an ?”
itak kese ta
matkosanu
ene itaki :-
“ Inkar kusu
aak-utari
inne yakka
ikit-tum ta
hoshki-tuk-pe
ane kusu
rukani ainu
ar wen kamui
ayaiturashte wa
oro aoma? yakun
oro tunashno
aakutari
huoiki
echiki kusu-ne na !"
sekor itak kane
rukani ainu
kotetterke.
Tusui resui
rukani tumama
iresu yupi
eshiru-kar
yak aramu,
Nep keukata
iresu yupi
tusui resui
uweshikarpa
hontomo ta,
Nep keukata
Samputunkur
shisak rametok
ne yakka
pichir ponehe
horawochiwe.
Kushnapaunkur
matke humi
shiukosanu
rukani ainu
eshikari
ukotetterke
tusui resui
uweslikarimpa”
yak aramu,
Nep keukata
shisak rametok
pichir ponehe
hora wochiwe.
Shirpenankur
pon akor yupi
humse tura
matke humi
shiukosanu
rukani ainu
kotetterke,
tusui resui
2350 uweshishuipa
yak aramu,
Nep keukata
nep kashita,
shisak rametok
pichir ponehe
horawochiwe.
Moisamunkur
pon akor yupi
humse tura
2300 matkosanu
rukani ainu
kotetterke
ramma ukorachi
tusui resui
uweshishuipa
yak aramu,
Nep keukata
pon akor yupi
pichir ponehe
2370 horawochiwe.
Tunipokunkur
humse tura
matkosanu
rukani ainu
kotetterke
tusui resui
uweshishuipa
yak aramu,
pichirponehe
horawochiwe.
Ne epitta
nep keukata
nep kashita
iresu sapo
iyotta hoshino
rukani menoko
tura ukoterke
uriknasuye
uranasuye
tusui resui ki ko
pichir ponehe
horawochiwe.
Ayup-utari
shinen ranke
rai hita
neno korachi
aturesh-utari
shinen ranke
pichir ponehe
2400 horawochiupa.
Rāpoketa
shintoko oshmak un
nep oyamoktep
ainu ne wa
Iyochiunkur
Hekachi-pak-kur
pon akor yupi,
ki chikup-hau
kamui-hau kunne
2410 kamui-riwak ne
uwetunnise
kor okai,
Nep keukata
humse tura
matke humi
shiukosanu.
Terke tuikata
ikopaknu wa
chiehosarire,
2420“ Koninkar kusu
aak-tonoke
moshir-kor kamui,
Nep keukata
hushkotoi wano
aekashi-utari
ashinrit-utari
nomi kamui
uwatte nankorpe,
Nep ikkeu
eonepare
ar wen kamui
kamui ewaki
chikcahupte.
Aak-utari
ayup-utari
rametok patek
or saureko
pirka shiri
aiekeshke,
2450 Rai ne yakka
semkatu ne
aiekarkar,
Menoko otta
nupur mat patek
okkayo rametok
aekashurep
utarorkehe
aekoratchiwe,
Enukikiko
shine kamui ka
hosari kamui
isam wa kusu
ene uwesamampa, 
Tane anakne
aokai pakpe
ne wa ne yakka
rukani ainu
amompokashte?
kuni aramu na.
Aak-tonoke
tap ikar-an-i
pirkano nukar wa
tumi-montum ne
wempe-montum ne
ekor wa,
ar apa-sak-kur
tun-moimoike
ren-moimoike
kip tapan na,
hūoiki
eki kusu-ne na."
ari itak kor
rukani ainu
kotetterke.
Iyainumare
ayup-utari
rametok kor shiri
iyokunnure-an awa
nepne rok wa
Hekachipakkur
moimoike shiri
tumashnu shiri
okai nankor'a,
rukani aina
kotetterke,
tekumpe-suye
tcosa-suye
ekarkar ko,
Rukani ainu
hempar tusui
hawokai roki,
humse hawe
hőse hawe
utomshitaiki,
Pon akor yupi
eshikari
tusui resui
uweshishuipa.
Kip ne korka
pon akor yupi
ne wa ne yakka
humse hawe
shinka hawe
kopiunatara,
Rukani ainu
kochinriki-
eshitaiki.
Kip ne korka
neike-huike
rera kush ya
erampeutek
semkorachi
mina hawe,
tampe-pcó
turush kinrane
ikohetari.
Naani tusui
naani resui
amatkosanu wa
aoterke anke
aeshirkik anke
ayainu yakka,
tumunch puri
rorumpe puri
nep ne kusu,
shirush tuntu ne 2
ayaishirechiu.
Nep keukata
pon akor yupi
shisak utarpa
tomotawenko
chish turano
ranke nupe
apto kunne
chiranaranke
ene itaki:-
“ Aak-tonoke
tap ikar-an-i
pirkano nukar!
tane anakne
arwen kamui
amompokashte na.
Wempe montum ne
ekor wa
hūoiki
eki kusu-ne na.
Ikanepeka
Tomesanpechi
kamui ewaki
chira machi-sakka
aekarkar na.
Sonno hetap
anomi kamui
inkar kamui
teksama ta
ene he tap
akip arikiki
ne wa ne yakka,
tane anakne
aye rok okai
Tai ne manup
aki shiri-an!"
sekor chish-turuno
ikoitak-sura"
hontomo ta 
pechir ponehe
chihokushpare.
Inkar newa
inu newa
2570 akip ne korka
turushno nepkor
ayaikeutum-
turushitara.
Asantekehe
pone tuikata
chipukrototo,
tu shirit-kuma 
re shirit-kuma
atk-tuika ta
chishipusure,
amset-ka wa
aki-hopuni
shiukosanu.
Rukani ainu
emina hawe
yaslırototke.
Taanpe po
ene wa poka
iki-an-i ka
aerampeutek,
anoinkari"
tup ne oman
rep ne oman.
Rukani ainu
aeshikari
ieshikari
rukani kurka
iyemaknakur
raye kane
asampe-pa wa
asampe-kese wa
koshumnatara.
Taanun toonun
tekumpe-suye
toosa-tuye
aekarkar,
utashpa pakno
kip ne korka
upakitara.
Rukani ainu
mīna hawe
chiutasare,
“ Hokure hokure
Poiyaumpe
tu moshir kama
re moshir kama
shiashurashtep
ikanepeka
rukani ainu
kī moimoike
emompokashte.
Ki wa ne yakne
shukup-tuika ta
shukup-nuraukot
ekore-an na."
hawash chiki
poo hene
tu kinra-mau ne
re kinra-mau ne
ikohopuni.
Tomotawenko
Kutune-shirka
sannip kashi
uturen-tekkor
ayupke-kishma,
shirka-kese
anoriketa"
anorayeta.
Neikorachi
shirka-ka ta
kanna kamui
niwen ramrami
kani ramrami
ipeop-tai ne
chihetarpare.
Rukani ainu
mi hayokpe
aeopechari
aeopeotke
semkorachi,
rukani hayokpe
shirar-horakum
keunatara.
Neikorachi
ikkeu-kiror
montum-kiror
ayaikosanke
Kutune-shirka
shirka kese
anoriketa
anoraeta.
Nei korachi
uwoshiwoshi
shirar-horak ko,
Rukani ainu
kor wen puri
atoikohorakte. 
Rapoketa
inkar-an ko
nep keukata
Samputunmat
rukani menoko
arukorachi
ukoterke
tane anakne
rukani menoko
kor hayokpe
newa neyakka
atoikowente,
ouse atusa numi
chishoiekatta.
Tampe patek
anukar
orowano
rukani ainu
kor hayokpe
horak okaketa,
shomo ka ene
shir-an kuni
aramu awa
pon urat tapkop
chiashtushtekka.
Urar-tum un
ashikechari
inkar-an ko,
pon-ainu ponkur
ene wa poka
areka-hi ka
oararisam.
Kani kosonde
arutomechiu
kani pon kasa
rantupepi
yaikoyupu.
Rametok sone
rametok-ipor
eipot-tumu
niunatara
ene itaki :-
Sonno hetap
nep kamuye
epetturaship
ane awa kusu,
Poiyaunpe
shimoye hetap
iramtoinere
eiki shiri-an!
Yakka
enetopake nukar
tan imakake
nekona ikip
ene ap kusu,
pon hepetashish
poka eki nankor'a ! "
Nep keukata
ayaitumamor-
uwampare wa
inkar-an ko
amimihi epitta
rukani koishum
koetattatche,
Ouse ponehe
ane kane
aoyakakehe
otukam nochi
orekam nochi
chietasare,
Rukani hura
iemaknakur-
raipa kane
tane anakne
kempui pakno
aeyaikeutum
oupekare
aoinkari
tup ne oman
rep ne oman.
Kutune shirka
shirka-kese
ayupke-kishma
takar korachi.
ar kamiashi
tusui resui
atoikokik
ashitaiki.
Tampe patek
pirka takar ne
auweomante
kunne toshir
toshir” asama
aniyoranke
aniotke
semkorachi
nekon ane ya
anattaraye.
Rai he tapne
mokor he tapne
aki aine
hunapakita
ayaishikarun
inkar-an ike,
aewak-shir-oro
roruiso-ka ta
iyoikir-kotcha ta
kamui korpe
atekewente
taanun toonun
raipash-an.
Akoyaishikarun,
nep ramkata's
tane anakne
rametok rak-pe
utarpa rakpe
ane awa
rai ne yakka
semkatu ne
aki shiri
okai chiki
yaioshkor keutum
ayaikorpare,
nekon ne ya sui
aerampeutek.
Tarap he ne ya
mokor hen tapne
aki aineno
hunapakita
ayaishikarun
inkar-an ike
atuiso-ka ta
otuma kaikai
orema kaikai
aotasare."
Ipishkanita
otukem-san nai
orekem-san nai
chisanasanke,
semkorachi
ipishkanikehe
apirili wa
oashin kem
kem wakka
oshke peka
mom-an.
Semkorachi
iki-an kane
ma-an wa
ine hunak un
oman-an.
Akoyaishikarun kor
shikpo ne kusu
inkar-an ike,
nep kotanihi
ne nankor,
kotan repkehe
kaipok-ka ta
otuma kaikai
autasare,
Rurepakita
pon urat tapkop
chiashtushtekka
kī charanke
kakkok-hau ne
ouseturse
ene okahi :-
“ Inkar kusu
Shinutapka ta
aak-tonoke
kamui rametok,
itak-an chiki
pirkano nu yan!
Tan akor kotan
rekor katu
Rankepesh ne wa.
Teeta kane
ekor ainu
kon rorumpe
Rankepesh kotan
kush hita
akor ainu
kamui irenka
tono irenka
eyaimoshir-ka
more kusu
rorumpe niukesh
tumunchi niukesh.
Tampe kusu
ekor ainu
kon rorumpe
rorumpe-teksam
tureshi turano
ikaopiuki.
Yupkep hene
saurep hene
eoarkamka
otasaske.
Tumunchi oka ta
tumi ukohepoki-
an a kusu
Rankepeshkaun mat
akor unarpe
Tomesanpet
eitomnukar,
Eepakita
Shinutapka ta
ekor unarpe
Rankepesh kotan
koitomnukar.
Yai-irwaki-kor
shine-turesh-ne
ane wa tap
okai-an ruwe-ne.
Echiokai neyakka
iresu yupi
iresu sapo
2910 Kamuiotopush
akor unarpe orowa
hekatpa ruwe-ne.
Eani patek
kanto orowa
Horkeu kamui
kot turesh
ekor ainu
kor rametok
kor shiretok
eyairamu-
hotari wa
chise tura
ikot tura
Shinutapka
oran wa
kamui menoko orowa
eani shinen nepo
hekatu ruwe-ne.
Ainu menoko
2830 kamui menoko
utush wa
ekor sapo
eyup-utari
okai ruwe-ne.
Eshinrit-utari
usa shirkirap
ki rok kusu
tunashno
kamui moshirun
paye okere,
chihoppa itak
ene okahi:-
* Shinutapka ta
pon apoho
Rampeshkaunmat
amatkarkuhu
oma yarpehe
yarpe emko
aoresu kusu-ne.”
sekor chihoppa-
itak an ruwe-ne.
Aokai utar
neyakka naa
nokan-an kusu
inan hempar
iki a yakka
chihotanukar
aki kuni
aramu yakka
nep tap or'a
ayaimonikor kusu
akashkashu.
Ne rapok ta
usa rorumpe
or saure-ko
echiki hawe
shir-sempiri ta
ne yakka
ikemnu keutum
akor wa
okai-an awa,
Rukani ainu
ayup-utari
asa-utari
aturesh-utari
opittano
aanrawechiu
ki rok okai,
Atureshpo
shirka-sakpe
nanka-sakpe
ne wa ne yakka,
semash
ochiutusu-pom
kinintusupo
eyaishikkaslımap
ne kusu,
Tomesanpet ta
ene nep shir
oruslipe okai-hi
opittano
ramnukare
ki ruwe-nc.
Oripak-an yakka
aak-tonoke
kamui ne ampe
yan wa ikore,
atureshpo
eshiknure
kusu-ne na."
ari hawe okai.
Inkar-an ko
Rampeshunkur
teksama ta
pon urat tapkop
chieashte.
Urat tumu yani resui
aashikechari
yani tusui
akar koyaikush aine,
Urat-tum ta
pon menoka
eposo kusu
irwaki pirkap
okai nankor'a.
Huihui-nawa
akcerayappe
chitomteresu
chiararesu
chiesone-kar
Kamui shiri ne
hushkotoiwano
chishpe ne kusu
nupe-koisamtuipa."
Inu newa
inkan newa
akip ne korka
wen kinra ne
ikohetari,
Neita tapne
or saureko
utar akor ko
shino yupkep
akoikari ko
chikaopiuki
iekarkar ka
somo ki,
Nep koukata
ayup-utari
asa-utari
aturesh-utari
senne wenno
inne topa
aikorawochiwe ko
nep aki kusu
shinen ane
shiknu-an ap kusu
nep raka ne ?
Orokikita 
tapne iki-an aine
aekot yakun
ayup-utari
aturesh-utari
tuima ruye
hanke ruye
ayaikarire
yak eashir
ayaikotuwash.“
Yainu-an kusu
too hawe-an-pe
eko-opi
otuma kaikai
orema kaikai
autasare.
Iki-an awa
Rampeshkaunpe
kor wen puri
enan-tuikashi
chihopunire,
“Achikara ta,
ayakanna ta!
Shinutapka ta
Poiyaunpe
Toiyaunpe,
nei-wano sui
ayairakparep
ne wa kusu,
ikkewe an-pe kusu
kewe atusare kusu
hawe-an-an ko,
atureshpo
shirkasakpe
nankasakpe
ne manu kusu
yai-ipokashte,
kusu neshun
neunno omai
kor shiretok
kon remetok
kamui otta ka
ainu otta ka
nep rametoki
epetturaship
shinep ka isam.
Ari korachi
menoko sama
kor eturen
kor shiretok
kor teketok
kamui otta ka
ainu otta ka
aietuima-
hunar pakno
an nupurmat
ne ruwe-ne.
Tuima okaipe
hanke okaipe
casuruhu nu wa
ceyairam-ta-
tekeukte
Nisorunsanta
kouwekarpa.
Santaunkur
akohawash
akoramkor wa
3140 ekoiki-an kusu"
eraike-an kusu
tumi shikarkar
rorumpe shikarkar
anu wa
neita ampe
tumi ne yakka
tane yan kusu-
ne tumi
ashitomap tapan.
3150 Repkush tumi
shinna kane
kimkush tumi
shinna kane
otokoho oiki
okerepa wa
ne etoko
eyaikamui-
shinukare kusu
tonoto kar wa
Nishorunsanta
unihita
poro iku
etoko-oikipa
tan anchikar ta
aku kusu-ne.
Ohonno ne etoko
aoiki rapoketa
Nisorunsanta
kot turesh
nep tasumi
nep ikoni
an nisapno
echikayanu
ama-sotki
sotki-upsor
koyai-osura.
Neiwa ampe
nep ka kashuno
Nishorunsanta
eyaisampe-pokash
“ Nekonne shiri
atureshpo
okkayo rametok
aekasurep
ne awa
nep tasumi
nep ikoni
or mashkeno
an nisapno
echikayanu shiri
iyosserkere
ene ani tan!
Nep tasumi
nep shiyeye
iki a yakka
oikkeu-sakno
motoho-sakno
ampe somone na.
Usa shiyeye
usa ikoni
kamui kar wa
ainu moshir
moshir-so kashi
aorankep
nē nankor pe,
Inkar kusu
autarihi
autari utar
tusu wa
nupur wa
ikore yan!”
hawokai a kusu
nupur-pe atpe
nep ne kusu
irukaitom ta
aeraman.
Ne katuhu
ene anihi.
• Tomesanpech
Shinutapka ta
nekona shikop"
nekona parope
ne wa tapne,
inunukashiki,
oikkeu-sakno
shine okkayo
ne nankor-pe,
hempak kotan
unishuk wa
an rorumpe
yapte kusu
ene shirkihi
tampe ne ya ?'
yainu kusu
shunke-tasum wa
hotke hine
Tomesanpech
Shinutapkashi
kotusukar wa
inkar akusu,
ainu ari
hawash kusu
ainu nepkor
iwaki-hi ne
okaipe-hi ne
aye kuni
aramu awa,
kamui iwaki
chikotomka
opittano
uenukar.
Rapoketa
rukani ainu
rakani menoko
yap wa
eyup-utari
etaresh-utari
opittano
surku-ekot
teine poknashir
aorauta.
Nep kamuihe
iki a yakka
hushkotoi wano
rukani-ekotpe
hetopo-shiknure
eaikap ruwe-ne awa,
eyup-utari
eturesh-utari
tuima ramachi
hanke l'amachi
ukaenoshpa
opittano
shiknure wa
teeta kamka
teeta shirka
kokarkari wa
Shinutapkashi
kohekompa wa
okai ruwe ne.
Tap eiki-hi ne yakka
Nisaptasum
renkaine
ne eitakkashihi
ne nankor.
Nekona hene
katkor kunip
ene a yakka
te orowano
pon hepetashishpo ka
eaikap nankor."
rai pashirota kor
chimaknasuye
cararisam.
Rampeshkaunmat
chish turano
moire apkash
koyaikurka-
oma kane
too hemakare.
Tap anukar-tek
herepash wa
otuma kaikai
orema kaikai
autasare.
Nep keukata
apirihi
rupne-ushke
nokan-ushke
chiukar humi
tu arka keutum
re arka keutum
aesampe-paha?
chishkot kane.
Nep keukata
ene he tapne
aoshkor kusu
raishinu pakno
yainu-an a
ayup-utari
sapo-utari"
turesh-utari,
Sõnep he tap
ampe he tap
opittano
ashiknure wa
kamui ewaki?
kouwekari
hawash chiki
raikun ne korka
yai-iraike keutum
ayaikorpare.
“ Nekona shikop
nekona parop
ane wa tapne
neita pakno
tuima okaipe
hanke okaipe
ieyairamta-
tekeukte hawe
anu chiki
irushka keutum
ayaikore.
Eepaketa
nekona shikop
nekona parop
aporse katu
Nisorunsanta
anun tureshpo,
235 okkayo rametok
aekasurep hene,
ne ape? kusu,
kamui ka
kar eaikappe
rukani-ekot utar
senne moyono
ramat-turanc
oka-noshpa wa
chikohoshippare
2.231 iekarkar hawe
anu ike,
Hetak ta usa
Nisaptasum
anuntureshpo
anukar okai,
yainu-an chiki
uwepukun"
otuma kaikai
orema kaikai
3.370 autasare.
Eepaketa
“Neita an kotan
rekor katu
Nisorunsanta
ne hawe ta an ?
Rametok rakpe
utarpa rakpe
ene awa,
Nisorunsanta
2380 tukarike wa
ehekomo yakne
shukup tuikata
shukup nuraukot
ekonnishkine."
ayainu" kusu
ine hunak un
reye-an.
Rapoketa
kanantano kane
990 yainu-an kusu
yaitumamoro
ayaihuimampare
wa inkar-an ike,
senne ka sui
shiran kuni
aramu ahi,
Aneike-huike tap
pir-o rok wa
awente rok wa
shir-an nankor'a,
teeta kamka
imi-turano
hayok-turano
aikokarkar,
yaikota ne yakka
tane an pirka
shioarwenrui
kotomno
iramu-an.
Atuiso-ka wa
kamui kar kanto
kanto-rapok
akotuikosanu.
Ine hunak un
kamui-mau-pashte-an
ine hunak ta
oman-an ita
toop tuimamano
inki moshir
3400 moshir-kurkashi
teshnatara.
Aye rok okai
Nisorunsanta
ane kotomkap
wen rokpe kusu
utari inne
shiran nankora;
Makun kotan
iwan ikinne
3130 usoshkamu
chinitaiko
poye kane :
Sanke totan3
iwan ikinne
usosh kamu
chirurkosanke.
uworeroshki
isenram kusu
ramma korachi
huihuinawa
akoerayap.
Chise-soi-ka ta
humi-mo apkash
ako-ure-pentok-
kiru kane.
Rorun-purai un
akoyaitunashka
inu-an ike
tonoto kanhau
chikup kanhau
ronroratki.2
Ratki purai
chinki kashi
akokkacchiu,
sepka-utur
ashikpcsore
auwampare
inkar-an ko,
Iyainumaro
tane yashir
ine-ap kusu
Nisorunsanta
horari ruwe
okai nankor'a,
Aewak-shiroro
patek he tapne
pirka kuni
aramu awa,
tanc cashir
tapan poro chise
aman-enpoki
chi-epiyere,"
ramma ukorachi
iyoikir-kurka
meunatara.
Tanne chik upso
chikupso-kurka
teshinatara.
Hayok numikir
kokinnatara.
Sem shikpuye
aamkir kunip
chise-upshor
coranrani.
Sake-sankep
anukar akusu
aye rok okai
Nisorunsanta
urar kusu"
imeru kusu
anukar poka
eaikap kane.
Kani pon kasa
kasa rantupepi
yaikuyupu,
kasa-kepsam ta
nan-nupeki
maknatara.
Kani kosonde
arutomechiu,
rametok sone
rametok-ipor
koniunatara.
Neike huike
aekot kunip
okai nankor'a
setur-pesh kani
rerar-pesh kani
kokinnatara
sake sapte. 
Menoko otta
inne topa
hechir hawe
rimse hawe
roise kane.
Chikupso-pa ta
chikupo-kesh ta
utarpa utar
ukir-eotke
umon-eotke,
hemanta ampe
eupa-emko
uina kane.
Inu-an ike,
“ Nekona shikop
nekona parop
rekor katu
Poiyaunpe,
neun iki wa
inep kor kane
tu-chikir-ushkur
tu-tek-ushkur
ne nankorpe,
Tu moshir kama
re moshir kama
shia surashte.
Repunkur kusu
tu rur ekari
re rur ekari
iutat-tuye.
Te ta henta
ek yakne
tapne akar
anno-akar."
sekor hawokai
hawe-ne aan.
Rapokketa
chise-upshor
auwampare
inkar-an ko,
Hoka-utut ta?
iwan pokna-shir
chiuposore
noine an tuntu
tuntu-hontom
kana katkorpe
akopirkakur-
shinashina
Tu urar-ikkeus
re urar-ikkeu
3610 ankocharikar
inkar-an aine,
Pon menoko
ear mo-uru
chikonoyep
chiatnayere
an rai kunip
okkeumaka-
atta kane.
Shir-an ike
3620 ne chorpokke ta
poro shu shikno
tetteri" o wa
inne utar
an rai menoko
atetterikoteye
ene hawokai :-
“ Inkar kusu
Nisorunsanta
Nisaptasum
3830 nekona ne ya ?
Tap ekar-an-i"
eniukesh chiki
korachi ye yan!
Neikehuike
eyairakparep
Poiyaunpe
Toiyatınpe
ne wa kusu
kopak un
3610 eshikiru hawe?
Poiyanpe
koshimpuk nanka
koshimpuk shirka
heru ashuru
koyairamhotari
eki hawe tapan,
nekona ne ya?”
Yakka
pon menoko
an raipe
sone kusu
nep hawe ka
cararisam.
Ayaikotuima-
shiramsuipa,
nep keukata
nep nankanep"
nep shirkanep
anep korachi,
inunukashki
ikoikip-uipe
ituipap-uipe
ne wa ne yakka
chioshiknuka,
isamakush tap
ayup-utari
aturesh-utari
chikoheshippare
iekarkar
yairaike keutum
akor kusu,
Eepakita
tapan rorumpe
koyaitekani
aki awa
awenrenkapi?
okai rok kusu
anun katkemat
chikoiki nakka
sem katu ne
itasasa
aekarkar' shiri
anukar chiki
asampe-pake
asampe-kese
kcepuyuise.
Rapokketa
upakitara
toi repumpe
utar-orkehe
ukir-eotke
umon-eotke
iorushpe-ye.
Sakesankep
Nisorunsanta
hakmahakma
ene itaki:-
"Inkar kusu
nishpa utar,
shittek kunak
ramu yan!
Somo ampe tap
utarpa-sermak
rametok-sermak
auraurakka.
Ne ene hawash ko,
yaiekota
aiosermaksakpe
ne yak aye.”
ari hawe-an.
Ne rapoketa patek
nep hawe ka
nep humi ka
oararisam,
ponno shiran-tek kor
sui neno hawe-okai.
Nep keukata
neptap oro'a 
omoto ne wa
chikai hekachi
chikai tennep
ane awa,
tan inne kunip
rametok patek
or saureko
iram-an a hawe
anu ike,
Rametok rakpe
utarpa rakpe
ane a yakka
anankakonna
chiunu kane
anan.
Rapoketa
tap ituisamta
ainu-kurmam
chishipusure
homaturuiper
inkar-an ike
pon urat tapkop
tap ituisamta
chirarire.
Urat-tum un
ashikechari
nani tusui
nani resui
akar koyaikush.
Hushkotoi wano
akar hine
urat-tom ta
senne ka sui
inkar-an kuni
aramu ahi,
Tap tuntu-ka ta
atetterikoteye wa
rai hur-kapu
anukar-ap
Nisorunsanta
Nisaptasum,
kamui chikirpe
nina-imi ne
arutomechiu,
at tap-kashi
shukush rayochi
chieomare,
at tap-kashi
ekai rayochi
chieomare
kimuikashi ta
unottasare.
Reupoki ta
kamui otopi
sarampe kunne
ekimuikashi
chiusurure.
Reupokita
kamui sannanu
hetuku-chup ne
inanta sare,
nupurpe sone
nuput channuye
eshirutomta
nuina kane,
mutke turempe
nochiu kiyai ne
i-sermak-kashi
e-kiyai-oma!
sara turempe
kapap-sai kunne
i-sermak-kashi
e-ar-utasa.
Iyainumare,
tane ta pakno
pirka-ike
poronno
anukarpe
menoko ne wa,
nep ne rok wa
shir-an nankor'a,
eposo kusu
ituren hawe
okai rok-pe
tap ituisam un
anukarpe mashkin
ene wa poka
areka-hi ka
oararisam.
kamui chipanup
tap-shutuhu
eok kane,
iyeoripakpe
nep ne kusu
itukaripo
kohepokiki,
kani patchi
poro patchi
eika kane
sake o wa,
kani tuki
kashike ta
pasui an kane
ukoampa wa
itukari ta
ante orowa
oripak tura
hakak itakpo
ikoturikar
ene okahi:-
“Inkar kusu
somo aye yakka
aye yakka
ru-otomta
tapne tapne
tumi ikkewe
okai-i opittano
enu nisa
aramnukare.
Yakka
na arsui
aparoho ari
enure-anna.
Teeta kane
tapne tapne
ashinrichihi
eshinrichihi
okai-i
chihoppa itak hene
nep ne yakka
opitta ene okai-i
heru ram ari
aeram-an.
Tampe kusu
ikkewe wen-pe
eikurka
tamomare
aniukesh kusu,
ituipap uipe
ironnup uipe
ane yakka
wen yattuipo
ikokararse
semkorachi
ekopaksamma
aoshiraye
rusui ruwe-ne.
Nep ochiwe
nep kinini
aki kusu
iki-an-i ka
somo tapan na.
Ikanepeka
chi-koshine-ramu
wenno eiramu na.
Ramma tashi
tan akor kotan
poro kotan
iki a yakka
ayaikomorep
shinrit kotan
tetto kotan
wentoikanto
akokiru kuni
usetara
anoeraman.
Shirun menoko
wen menoko
ane wa,
shinen ane
shiknu-an ap kusu
nep inawe
nep tonoto
akar wa
kamui aenomi ka
somone, 
orokikita
yaiutattuye-an wa
imakaketa
emut chimut-tam
notak-kurkashi
ayaiturare.
Tap eashir
an-rai orowa
pirka itukap ne
akor kusu-ne.
Eipe rusui
eiku rusui
nankor.
Tan tonoto
nep pakese
somo tapan na,
chinise ashkor
anise wa
akor wa ek-an na,
ku wa ikore.
Arapa-sakkur
tun-moimoike
ren-moimoike
kip tap okai,"
hūoiki
eki kusu-ne na.
Neita an-pe
tumi ne yakka
Nisorunsanta
ainu patek
somo ne na.
Kamui tumi
shinnai kane,
moshir sermaka
nitne kamui
ne yakka
shir-eshik ruwe-ne na."
tuki ikotarara.
Inu newa
inkan newa
akip ne korka
shiyor keutum
ayaikorpare,
Pen menoko
or apunno
aeshikari.
Iki-an awa
atemkoro ta
tanepokonna
a-an-nan-orke
koshik-makan.
Nep kamuye
koshik-rayep
itukarikepo
koshik-erana
ranke kane.
Hakakno itak
akoterkere
ene okahi:-
“ Ho nepetap
eye hawe-an?
tusui ye yan!
anu kusu-ne na.
Sonno itak
shinno itak
eye hawe
ne a yakne,
Shirka-sak-pe
nanka-sak-pe
ane a yakka,
Aokai ne yakka
eki a yainu neno
yainu-an kusu-ne.
Katkemat kushta
katkemat puri
3970easkai hawe
eyai-iraikere
Somo aye yakka,
shisak nupur mat
ene a kusu
akeutumuhu
chikushna-nukar
eiekarkar nankor.
Nep keukata
nep ikkewe
eonepare
ar wen kamui
ikochise-wente
ayup-utari
aturesh-utari
tan inne kunip
aoraochiwe
rai ne yakka
sem-katu ne,
kamui katap ne
kan niukeshpe
opittano
eshiknure wa
eikore kusu
sonno yai-iraike-
an ruwe-ne.
Eepakita
awenrenkapi
an a kusu
itasasa
etetter-kotei-
an sbiri
eerampokiwen-an na.
Tane chikaopiuki
eekar-an kuni
aramu awa,
rapoketa newa
eek shiri-an!"
Itak-an awa,
epituntunke
epikitkitse :-
“ Heru ram ari
akan-kapuhu
tuntu akoshina apkor
tan inne kunip
ramu ruwe-ne."
shiyor-keutum
ayaikorpare.
Kimui-kashike
ashikoruye
sannan-kashi
anechopnere
santek kashi
ashikoruye,
kurkashike
hakak-itak po
akoterkere
ene okaihi :-
“Tewano
saurep hene
yupkep hene
aikurkasam
eyoraye hawe
sonno nupetne-
an ruwe-ne.
ponno poka iteki
yairam-chuptekka,
sonno keutum
shino keutum
akor wa
tan morshir-ka ta
rai pakno
uweutashpa
uwomap-an wa
nei ta pakno
uko-okai-
an kusu-ne sekor
yainu-an na.
Eani ne yakka
neno yainu wa
ikore yan!"
Itak-an awa
katune kane
enupetnep
nep ne kusu
eramupo
hemesusu,
Achinki-kese
oukoraipa
asankokka-sapa
ikoruiruye,
tu nupun nupe
re nupun nupe
yaikoranke.
Shiriki chiki
ihoma keutum
ayaikorpare.
Tap orowa
nea tuki
ikoturiri,
auina chiki
ikoiyomare.
Tusui resui
ine hunakun
aepasui-epuni
aku wa
inkar-an ko,
Ineap kusu
tonoto kamui"
kera pirka wa
4080 humasha nankor'a,
asampe-pa wa
asampe-kesh wa
koshituriri
itemka maune
aekeutum
chashnatara.
Nisorunsanta
kamui katkemat
akopakesh-kor awa
4090oripakruipe
nep ne kusu
tuki-kurpok
kohepokiki
uina hine,
rik-uirukes
ra-uiruke
ko-onkami
ku wa okere.
Otusui-resui
ikoiyomare
iku-an.
Ne uturu ta
hakakno kane
soneashpe
sunkeashpel
pon nienoko
eiparo-ka-
tata kane.
Asancha otta
mina kane
pon menoko
kurkashike
ashik-omare.
Iyainumare,
eposo kusu
irwaki pirkap
sone kusu
pon menoko
tap shisam
4120 anukarpe mashkin
aye rok okai
riwak kamui ne
riwak pito ne
aesanniyo.
Tu mina itak
re mina itak
itasare.
Tap orowa
ene terkei
ene omani
amerampeutek.
Kotan-kesh un ma
akonramkonna
chiturituri.
Tampe kusu
kotan uturu
apishish kane
moire apkash
akourepentok-
4140 kiru kane,
wenkur huchi
wen yarpeshit 
eopetpetke,
Otukashinkop
ranke kane
orekashinkop
ranke kane
shiran ike,
peken rera ne
ratki purai
purai-utur
ayaiposore
roruiso-ka ta
ateshkosanu,
Wenkur huchi
seure-poki
aam-etuye,
nittek kewe
chishituriri.
Shir-iki chiki
kam tutanu
ami-kosonde
wenkur huchi
atusa numi
akokarkari,
4190 Otupapiror
orepapiror
akoturikar wa
shiso un shikkeu
shikkeu-asam
aoranrani.
Taporowa
kani pon kasa
ayaikoante
shitoki-num ne
ayairerar-
omare kane.
Kamui ranketam
akonturashte
wenkur huchi
mi yarpe-shit
ishikurkasam-
opirasa,
akimui-usbpe
apitapita 
asbitoshito
ashikaomare,
Wenkur huchi
eaushke ta
wenkur huchi
a ruwe
ahorkasuye,
otukashinkop
orekashinkop
aranke kane
an-an awa.
Shem-ohonruino
shir-an ike
chise-samka-ta
ainu ek humi
tunashtunash.
Ehorak-chise
mosem tuyoro
eshikirpa,
tapan chikutkesh
chimaknaraye,
Ratki apa
amausuyere
mindar-ka ta
kanakan kunip
rutkosanu,
Anukar a kusu
chiutek nishpa
sonko iporo
eipot-tumu
shinnai kane,
harkiso otta
amakirpo
ueokte
ene itaki:-
“ Inkar kusu
kotan-kesh ta
wenkur huchi
itak-an chiki
pirkano nu yan!
Ampe tapne
kotan noshki ta
Nisorunsanta
kamui rametok 
iuitek hawe
ene okahi:-
" Tanepo konna
aewakshiri otta
pon tonoto
ashikupka na.
Tan ukuran ta
aekamui-nomi
ne ikir-kese
shinurappa
aki kusu-ne.
Ne etoko ta
ponno
anu rusuipe an na.
Wenkur huchi
nohankeno
chikoshirepa wa
ikore yan!" sekor
iuitek-an wa
ek-an ruwe tapan.
Hetak wenkur huchi
itura kunak
ramu yan!"
Hawash chiki
ratokok itak
aeraun-kuchi
onnu-onnu
ahakmahakma
“ Nekonne hawe
iycsserkere
ene okahi
tampe ne ya!
Pokasampe kaa
ayaikcniukesh
oar-oar
Nisorunsanta
kamui anitpom
ewakshiroro un
oman-an eaikap.
Wenkur huchi
ichakkere
tap ene akatuhu
wenrui an-pe, 
nekona an-an wa
kamui ewaki
upsoro un
ahun-an-pe an ?
Kamui anitpo
utar-orkehe
katu chiwente
aekarkar
yakne wen kusu,
iku-rusui-an
ipe-rusui-an yakka
tapan hawashi anakne
oripak tura
yaieikatai-itak-
an hawe-ne na."
itak-an awa,
Sonko korpe
emina haukan
tununitara,
" Pirka pirka
iteki neno
yaishitoma yan!
Ahekote kamui
sonno nu-rusuipe
an kusu
pasetara
iuitek-an
ruwe tapan.
Einukuri" yakne
ekai-an kusu-ne."
sekor hawe-an.
Hawash chiki
ahekorakora,
“ Yakun,
oripak-an kusu
reyc-an kane hene
shinu-an kane hene
kamui anitpo
ker tonoto
akoshirepa
kusu-ne na."
itak-an awa
sonko korpe
pirka scnko ne
ehoshipi.
Okaketa
poro pcn-sbintoko
aampa kane
wenkur huchi
kuwaha
iuturke ta
okai chiki
auina wa
wenkur huchi
ene katun yakne
katun kuni
ahorkasuye,
Kuwa-kurkashi
akohemachichi
atokse ikkeu
ikkeu numi
shioshmak un
akikhum-konna
toknatara.
At-tem pakno
tu-tem pakno
arpa-an ko
sui kuwa-kurkashi
akohetesusu
aikkeu-numi
akikkik kane
Nisorunsanta
iku-ush chise
upsor-orke
akoahun.
Inkar-an ko
tan inne kunip
chise-upsor
eoranrani,
Nisorunsanta
kamui shiri ne
sancha-ka ta
inina kane
ikurkashike!
uwampare
ene itaki:-
“Iyai-iraikere
wenkur huchi
hankeko
apkash kane
aun chisehe
koshirepa shiri-an.
Tapan tonoto
ratchi tonoto
somone katu"
ene ani tap-an.
Ampe tapne
teeta wano
yaunkur-utar
Poiyanpe
utar-orkehe,
repunkur kusu
ki rusuipe
rai newa hetap,
tu rur-ekari
re rur-ekari
i-utat-tuipa"" hawe
kisar ekor kusu
enu nankor.
Naa usantek kata
usantek kata
Poiyaunpe
ikotan-wente asur
4110 anu ike
ikatchiu keutum
akor kusu,
Tapan rorumpe
tumi ne yakka
ashitoma ike
Tomesanpech
Shinutapkashi
aoyanke wa,
Tomesanpet
pentapkashi
easurashpe
kamui korpe,
Poiyaunpe
araike orowa
Poiyaunpe
unihi-op 
kamui korpe opitta
akerikeri wa
repunkur kotan
4430 aoshe yakne,
pesorun chashi
upsor-orke
aemokonno
semkorachi ne kusu,
Tapan rorumpe
rorumpe etoko
aeyaikamui-
shinukare kusu
tapan tonoto akar wa
aku rapoketa,
Nupur mat at wa kusu
Poiyaunpe tane
neita an ruwe taan
anu rusui.
Ewak shiroro
kohekomo
a ruwe he an?
pirkanopo
anu rusui.
Tusu-an a hawe
nupur an a hawe
eani hemem
enu orowa
nekona ampe
rehe tapne
Okokko-ituren
Oyoyo-ituren
ne wa tap ne
tampe-poo
Poiyaunpe
tu repun moshir
re repun moshir
pakno eshi-ashur-ashte
hawe, poo hene
arushka.
Tampe kusu
ponno anukan
rusui korka
tan akor kotan ta
kamui hene
ainu hene
Okokko-ituren
Oyoyo-ituren
eramanpe
nukarpe
shinen ka
isam ruwe-ne.
Wenkur huchi
ta-an pakno
shukup porop
ene kusu,
somo un
teeta kane
Poiyaunpe
kon rorumpe
eyaiamkire
ruwe he an?
Neita Okokko-ituren
Oyoyoi-turen
somo enukar
a ruwe he an?
anu rusui."
Hawash chiki
ahakmahakma
rat-o-kok itak 
onne itak
aeraunkuchi
onnu onnu
itak-an hawe
ene okahi :-
“ Usaine tap sui
kamui anitpo
haukor hawe
anoyamokte na.
Senne nep ka
arwen kamui
renkaine
wen-osermak-sak
eki hawe he tap.?
iyosserkere!
ampe ne ya?
okokko itak
oyoyo itak
eki hawe tapan na.
Tan moshir-ka ta
eye-i-korachi
Okokko-ituren
Oyoyo-ituren
tan wenkur huchi
wen onnep
ane wa
i-moshma nukar-kur
shinen ka isam ruwe-ne.
Teeta kane
upen-an ita
sonno ampe
Poiyaunpe
kon rorumpe
akoekari wa
4530 Okokko-ituren
anukan ruwe-ne.
Yakka kira patek
aki aine
neun poka
iki-an aine
tan echikor kotan
kotan keseke ta
ek-an ma
tanita pakno
shiknu-an wa
an-an ruwe-ne.
Nep keukata
utar kor kunip>
apa kor kunip
ane a korka,
sonno-sonno
oar shinen-ne-po
onumposo
an ruwe-ne.
Okokko-ituren
Oyoyo-ituren
ouse itak
anu yakka
teeta ampe
aeshikarun ko
sonno
asampe-unno
pene wa
pururke apkor
yainu-an-pe tapan."
Setakno kane
huihuina wa
aomommomo kane
itak-an chiki,
chikupso-pa ta
chikupso-kesh ta
tan inne kunip
hepokiki wa okai
nep hawe ka
nep humi ka
oararisam.
Rauke mina
rauke chapse
auwesuye.
Nisorunsanta
emina haukan
tununitara,
“ Wenkur huchi
kor orushpe
anu ike
soonno poka
yainu-an ahi
korachi
Okokko-ituren
nukar hawe-ne.
Tap eashir
shino nupetne-an.
Anukan rusui ap
oro tunashno
4590 aeraman yakne
wenkur huchi
atak wa
anukar aan-pe!"
hawe-an kane
yaikimui-ka
kiki kiki.
Shir-iki chiki
ahakma-hakma,
“Sõnno he tap
ene aye hawe-anpe
oika-kama2
ahoma puri
wempe puri
enukan rusui hawe-an,
oar-oar
katu-ehankep
ene hawe tapan yakka
enetopake shinenne
somo tapan na.
4610 Hushkotoi wano
amore moshiri
shinrit moshiri
shinupur kamui
shipan kamui
ainu hene
shinep ka
yaiorushtep
isam ruwe tapan.
Oar-car
akopan ruwe tapan."
Itak-an chiki
Nisorunsanta,
“Pirka, pirka !
wenkur huchi
hokure iku !
hokure shirari e!
tane Poiyaunpe
neita an ya ?
Nupur mat-utar
sanchar-kashi
aepita itak
anu oka ta!
Wenkur huchi,
akoramkor wa
Okokko-ituren
Oyoyo-ituren
neun ne yakka
akire wa
anukar kusu-ne.”
Itak-kese ta
tuki riki-
puni kane,
“ Inkar kusu
Atuiyaunmat
arki wa
awen-pakese
uina wa
ku orowa
yaisermakka
mewe wa ikore yan!
Nekona ne ya
Poiyaunpe
Jū-otomta
nani rai wa
isama ruwe he an ?
Yaikachipi wa
ewak-shiroro
kohekomo
ruwe he an ?
Anu rusui na,
inure wa ikore yan!"
Hawash a kusu
mat-utar tumu wa
aye rok okai
Atuiya unmat
ane-kotomkap
pon menoko
chitomte resu
chiesonere
4670 cne wa poka
areka-hi ka
oarisampe
kamui chikirpe
utomechiu
ikueshiyukpe
mashkin teta
kamui shiri ne.
Shinu kane
reye kane
oripak tura
paye wa
tuki-kurpok
kohepokike.
Nisorunsanta
Atuiyaunmat
tuki-kurka
koruiruye,
“Hokure, hokure!
vaiko-orshutke
4690 eyaisermakka
mewe wa ikore yan!"
itak kane
tuki kotarara.
Atuiyaunmat
tuki uina wa
rikunruke
raunruke
tane ku kusu
iki awa,
Rapoketa
chikap korachi
umanki-ka wa
retar urat-tu-poch
shituritek pekor
yainu-an a hike,
Atuiyaunmat
oha tuki
kokutmaketa
oar yayomap noine an wa
oha tuki
Nisorunsanta korura.“
Tap orowa
ape tuisama
chicsanke
upscro oik: oiki,
Inkar-an ko
kani pcn tusu repni
yaikcsapte,
tapan shinctcha
e-raun-kuchi
tununitara.
Ine ap kusu
kuchi askai wa
hawash nankor'a.
Rapokata
inkar-an ko,
rorun umanki
umanki-ka un
kanantano kane
Inkar-an wa kusu
pirkanopo
inkar-an awa,
urnanki-ka ta
Niscrunsanta
Nisaptasum
sancha otta
mina kane,
umanki-kashi
0-osor-ushi
uren chikiri
Atuiyaunmat
enkashi ta
makan neko
chish turano
makan neko
tapan shinotcha
humse tura
koarikiki,
hushkctoi wano
iki aine,
tusu tuipa wa
kutcham-konna
uwetunuise
ene okahi :-
“ Inkar kusu
rametok utar
utarpa patek
uwatte yakka
ikir-atpa ta
Nisorunsanta
kamui rametok
eattomsama 
tusu orushpe
aeomare na,
pirkanopo
nu wa ikore yan!
Tapkop-ka ta
kani chise
kani chashi
uwor-eroshki,
soikesama
newa ne yakka
aerayap-kashpa.
Chise-upsoro anakne
nekona ne ya
arikiki-an wa
atusukar yakka
anukar-eaikap
ainu ka isam
noine shir-an.
Kiroru-ka ta
kanakan kunip
kem-tak shinne
wen kem urar
eetushnatki
rayepash hine
atuiso-kurka
chikoeatchiu,
Hontomo ta
kanakatkorpe
atuiso-ka ta
otumakaikai
utasare
tan akor kotan
hekota ek noine
iramu-an. 
akotusu-yupu aine
ashik-etoko
ekunne-ot
ene ashpe ka
akoyairampeutek.
Aine,
ine hunak ta sui
atui-tom ma
kanakatkorpe
tumashnu nochiu ne
kanto-kotor
kotuikosanu
yak aramu.
Nisorunsanta
pet-putuhu
Kaparush ka un sui
nea tumashnu nochiu
anoeramanno
kotuikosanu
Sem ohonruino
shiran-tek ko
kaparush-ka wa
nea tumashnu nochiu
tapan iku-ush chise
soyun yakura
yakura-ka un
kotuikosanu
yak aramu,
Kanakatkorpe
rorun purai
purai reupokun
nochiu meru ne
teunin arpa
ponno shirantek kor
tunpish ukopitak
ukochapise-atte.
Akotusu-yupu
nani tusui
nani resui
ashik-niukeshte
urat-tom un
neita okai wa
tu asur kesh ta
re asur kesh ta
kokishnu rok-pe,
Ponainu ponkur
oar pirkano
anukar poka
ewen korka,
homaritara
iki korka iki,
imi ruye
imut ruye
nekona aye wa
pirkap ta an,
Arikinne
ainu anak
oar somone,
chinomi kamui
shino pase ike
toika oterke yakun
tap eashir
aekonenpap,
Semkorachi okaipe
purai-reupok ta
a noine un
iramu-an.
Hekota
kunne to ta
iki korka-iki
menoko katpo
ieunup turano
ukoitak
ukopinupinu
pekor iramu-an.
Korka nea ampe
oar aerampeutek.
Iku apkor hemem
iramu-an.
Utashpa kane
uruiruipa 
apkor hemem
aramu korka
ne ampe neyakka
pirkano
aerampeutek.
Tapne ne kor
ashik-etoko
ekunne-ot.
Ne ikichip
shinrichihi
ahunar yakka
akoyairampeutek.
Eepakita
tan chikup-so
chikupso-kurka
atusu-kushte wa
inkar-an ko,
nekonne shiri
ne nankor'a,
Chikupso-pa ta
chikupso-kesh ta
ainu utar
uterkere
usa okaipe
rēra patu,
Nep ne ya
katuhu ka
aerampeutekpe
wen yarpe shit
eopushna
ratki-ratki.
Arwen nitne kamui
aekotomkap
moshir ikonup he an
kotan ikonup he an
aerampeutekpe,
Roruiso-ka ta
eron newa
eutun newa
chiterkere
inne utar
mina hawe
ronroratki,
Hontomo ta
tan raichishkar
chise oshkehe
pepunitara aine,
kunne toshir
anieotke.
Nekon ne ya
aattaraye
ashik-etoko
chup-kosanu
ruwe tapan."
Hawash awa
Nisorunsanta
shine anipo
enitomomo
setakno kane
yaikotuima-
shiram-suipa wa
okai rok hine
itak kuchisama
tununitara
ene okahi :-
“ Sonno hetap
ampe hetap
anu hawe-okai!
Senne nepe ka
Poiyaunpe
yaikachipi wa
tan akor kotan
purai-chorpok pakno
ohanakusu ek wa
awohotanu.
Eepakita
turano ukoitakpe
uikurep
nep ne hawe ta an ?
5000 Ta hunaketa
tuntu-ka ta
awentureshi
aotuike
rai wa an ko,
moshma nep menoko
Poiyaunpe
turano iku wa
ene hawashi
tanpe ne ya ?
5010 Neiwa sake
sapte wa kū ko
tan chise-upsor
orota okai an wa
shinen ka
somo nukarpe an.
Tusu utumashiº"
nupur utumashi
hawe somo ne ya ?
Keke hetak
Esannotunmat
kamui atureshi,
arki wa
awen-pakese
ku wa
eyaisermak-ka
mewe wa ikore yan!"
Itak kane
poro tuki
i-ika-kashi
momnatara
sake Ō kane
tarara.
Aye rok okai
Esannotunmat
inki nepe
urapokkari
shiretok otta
okai nankor'a
huihuina wa
akoerayap.
Shinu kane
reye kane
oman ine
tuki-kurpok
kohepokiki
oripak tura
tuki uina.
Tuki-kurka 
eshir korachi
Nisorunsanta
Esannotunmat
kimui-kashike
kotek-turi
ruiruye kane,
“ Hokure, hokure
arikiki !
eyaisermak-ka
mewe wa ikore yan!
Sonno sonno
tan anchikar ta
Poiyaunpe
tan akor kotan ta
shirepa wa
taa neita ka
an hawe he an?
Naa pirkano
anu rusui na,
inure wa ikore !"
Hawokai akusu
Esannotunmat
poro tuki
rikuiruke
rauiruke
kokutmaketa
kusu iki awa,
Eshir korachi
rikun umanki
uwanki-ka wa
retar urat-tu
shituripo kor
iramu-an ko,
Pero tuki
oha tuki
Esannotunmat
epaunu
kokutmaketa.
Yakka
nonchir pakno poka
ruki ka
somoki noine
yaiomap-ruipe
tu peken nupe
re peken nupe
yaikoranke
kotom iramu-an.
Nea tuki
ruia orowa
ape-tuisam
chiosanke
upsoro wa
kani pon repni
yaikosanke,
Orowano
tapan shinotcha
eraunkuchi
kamui-noye
esan-par-kashi
tununitara.
Inkinepe
urapokkari ya,
ine ap kusu
kuchi askai wa
hawash nankor'a,
Tane eashir
ki shinotcha
kamui-riwak ne
uwetunuise.
Makan neko
chish turano
makan ne ko
kani repni
enaisam-konna
heremam kane
tusu koarikiki.
Umanki-ka ta
Nisaptasum
shinotcha emko
ekot-ekot.
Kip ne korka
5120 kusu newa
ki humi wen hawe ka
cararisam.
Aine tusu tuipa wa
hoshki ampe
hawe-an ahi nēno
tusu pita.
lyctta iyoshno
senne ka sui
shirun menoko
6120 wen menoko
katkor hawe
okai kuni
aramu ahi,
Iyotta iyoshno
ene hawe-ani :-
“ Purai-chorpok ta
ukoitakpe
uruiruipap
uikurep
oroyachiki
aye rok okai"
Poiyaunpe
Nisaptasum
ancsat-kirkar,
Iku aine
uwekotpa
neun paye ya
anattaraye.
Nisaptasum
tuntu akoshina
apkor shinukarar
heru ram-ari
inne utar
kokantama ruwe
ne awan.
Nisaptasum
pirka sake
chinisepaha
eikka wa
Poiyaunpe
kūre orowa,
Hon patek
po patek
usakka kane
ikichi orowa
neun terke ya
aerampeutek
ashik etoko
chupkosanu
ruwe tapan."
Hawash awa,
Nisorunsanta
shino chihomature,
tuntu enka
koshik-epuni
inkar awa,
nea Nisaptasum
ouse oha atu
shirkot kane an.
Nisorunsanta
katune kane
iyokunnurep
newa ne yakne
kotom korkaiki
shietu uina
shipar uina,
"Sonno he tap ne
awen-tureshi
aotuike,
tampe kush tap
chitomte resu
chiara-resu
aekarkar wa,
chiwen-ok pare
iekarkar.
Neik-ehuike
yairakparep
Poiyaunpe
Toiyaunpe
koshimpuk“ nanka
koshimpuk shirka
neyak ayep,
Heru asuru nuko
ko-chiupashte wa
ene hawe ash-i
tampe ne ya!
A-wen-tureshi
shine mat-ainu
an a yakka,
okkayo rametok
aekasure.
Keppirorke
aetusa kuni
aramu awa,
tane anakne
iwenok pare kusu
ene akari ka
oararisam yakka,
sonno hetap
awentureshi
aotuike,
inkar kamui
shik-sama ta
ikoikka wa
nep ye kor
uikure hawe
ene okahi
tampe ne ya?
Nekona hene
ikichi kunip
echine ap kusu
okaketa
poi shiknupo
ukokushishpa
echiki nankon na."
sekor ishish haukonna
yaknatara.
rauke chapse
rauke mina
auwesuye.
Neeno sui
umanki-ka ta
Nisaptasum
pituntunke
epikitkitche yakka
eramanpe
shinen poka
isam,
inne utar
koannotaine.
Nisorunsanta
ene itaki:-
“ Nekona hene
ne yakka
wenkur huchi
Okokko ituren
Oyoyo ituren
hetak eyukar wa
inukare yan!"
5280 hawash chiki,
Tane eashir
eshir anpe
ponpepo ne
ahakmahakma,
“Sonno he tapne
nep shitomap
ainu newa
ene he tap
aeyaiyunashkep
tu makkesama 
re makkesama
eikochari hawe
ene ani tan?
Eyep ne kusu
Okokko ituren
Oyoyo ituren
aki wa enukare-
an kusu-ne.
Ikanepeka
eyaiashishi yakka
tane anakne
moire na.
Shinen ene wa
ekor irenka
an a kusu
Nisorunsanta
tanne yakka
takne yakka
shinep poka
yaiorushtep
isam kuni
aramu na.”
itak-an awa
Nisorunsanta
emina hawe
tununitara,
“ Anomi kamui
tu pase-ike
uwatte awa,
nekona ampe
Okokko ituren
Oyoyo ituren
ne wa kusu,
or mashkino
ene ikotan-wente
ki hawe-an?
oar somone kuni
aramu na.
Hokure-kure
wenkur huchi
eonne yakka
erettek yakka
ouse irukai ne na,
ponno poka
eyukar wa
inukare yan!"
Hawash chiki,
hopuni-an wa
kuwa-kurkashi
akohetesusu,
asan-ikkewe
akikkik-humi
toknatara.
Tap orowa
rorunso-ka ta
oman-an wa
erorun euturun
moiretara
terke-an ko,
Tek chikirpo
eine chikir
akar wa
terke-an ko,
Ipishkanike ta
tu yarpe pusa
re yarpe pusa
tu tupep saine
re tupep saine
ipishkani ta
shishuipa shiri,
Tan inne kunip
euminare
tapan poro chise
aperpa anke,
Inne utar
pirka mina
kotek-utom-kik,
“Sonno hetep
ene aenupetne
shiri-an-pe,
wenkur huchi
setakno kane
akoramkor humi-an!"
Hawokai kane
mina hawe
itak hawe
chise-upsor
pepunitara.
Uwepakita
5360 tan rui terke
akoyaiohumse-
echiu kane
terke-an ko,
Nekonne humi
ne nankor'a
tuima metot
hanke metot
metot tapka wa
otonno kane
5370 kamui utar
humepushpa,
Irukaitom ta
chashi-teksam ta
tu pinu kamui
re pinu kamui
humepushpa.
Nei korachi
uwepakita
koshne terke
5380 ako-ikkeu-kan
matunitara.
Umanki-ka un
inkar-an ko
Nisaptasum
pituntunke
pikitkitche aine,
makan inkarpe
tu urar saine
re urar saine
uechanchankel
orun oman-i
anattaraye.
Kanantato kane
yainu-an kusu,
ayaitumam-ka
uwampare
inkar-an awa,
Senne ka sui
an-an kuni
aramu awa,
Sakkimotpe
keptonto ne
kisar-etupshi
sar-motochi
sar-etupshi
numat takusa
chiechotcha,
Atumam-ka ta
tu kap-koirir
re kap-koirir
tu sakma kunne
re sakma kunne
chishiturpare.
Pokna not-kewe
kanna not-kewe
chiekasure
shik-tum-konna
kunaipe-tom ne
kane an-an hine
ta rui pause
pause nitka
akaye-kaye.
Rāpoketa
Nisorunsanta
kamui rametok
uoroma kompu
shikopayar,
hottor-ka ta
kotususatki
otusanashke-
ukaenoye
iko-onkami,
“ Inkar kusu
wenkur huchi
tane pakno pirka na.
Taan pakno
einukare kusu
sonno yai-iraike-an na.
shittek kunak
ramu yan!"
Hawe-an korka
eunpo un
eunpoho
koshne terke
ako-ikkeu-kan
matunitara,
Ta rui pause
hauke pause
auturare,
asara-otuima-
anu kane
eutur un
eror un
a-ikkeu-konna
matunitara
terke-an.
Shikpo ne kusu
inkar-an ko,
rorun purai
sepka-utur peka
Nisaptasum
kamui atureshi
newa ne yakka
uoroma kompu
shikopayar,
iki-an shiri
tanepo nukarpe
ne kotomno
iyenitomomo.
Orowano
shiyuppa terke
akoarikiki,
tu supne rera
re supne rera
apa kari
chiesurure,
ruirui ape
tinun tonun
amso-ka ta
kapan nuipo
uwonuikur-
pashte kane.
koohainepo
shirushka kunip
nui tukari
eush eush
kashike peka
toikoterke-an.
Isemram kusu
aturen kamui
utar-orkehe
tuima metot
hanke metot
metot tapka ta
uweomano
humepushpa.
Nei korachi
kamui kar kanto
ukaehorak
semkorachi,
tane ashir
chashi karpe
kosepepatki,
toyankarpe
koturimimse,
tan poro chise
shinta suye
ekannayukar.
Nisorunsanta
tane anakne
shisak rametok
car yaiwennukar,
“ Inkar kusu
wenkur huchi
shittek wa ikore yan!”
tu wan onkami
re wan onkami
ukakushte,
“ Aokai wen-an ruwe-ne,
ene ekopan kusu
ehawe-an-pe,
naa oika
tu makkesama
re makkesama
ekocharikar-an.
sonno wen-an ruwe-ne.
Keeke heta,
itusare wa
iratchiret wa
ikore yan !"
Hawe-an ko
orun poo
yupke terke
akī kane.
Iki-an aine
tane chise
uhui-nui-koterke
purai kari
soyunpap,""
apa kari
soyunpap,
nuikoparparse.
Menoko utar
hekachi utar
matkachi utar
uwen-paraparak
uhauta-roise.
Aoinkari
tup ne oman
rep ne oman, aine
kunne toshir
aeotke.
Semkorachi
ene ashpe ka
akoetaraye.
Nekona shino
iki-an aine
hunapaketa
ayaishikarun.
Inkar-an akusn
nekon ne ruwe
ne nankor'a,
nei ta tapne
kotan an awa
heru kunne toika
kokunnatara,
Shir-epittano
heru tоika ne,
neita kaiki
nep kikiri
nep chikapi
shinep poka
paye okai shiri ka isam.
Hunak ta toika ta
achiotanne.
turi kane
akoyaishikarun.
Ayaikctuima-
shiramsuye
inu-an ike,
rorumpe atpa
tumunchi atpa,
ene an kuni
ayaikotuima-
shiramsuipa.
Wenkur huchi
ashinere-i
aeshikarun :
Nisorunsanta
Okokko ituren
Oyoyo ituren
ikire-i
aeshikarun.
Purai otta
Nisaptasum
ash wa inkar shiri
aeshikarun.
Asanchikiri"
asantekehe
konitnatara.
Shituriri-an
shimachichi-an"
asantekepo
ariterite
amatkosanu.
Amtoi-ka ta
shine chikuni
nihum-kurka
aosor-ushi
shinki keutum
ayaikore.
ikeshne inkar-an-a
inkar-an-a
nei ta ka
ainu ne noine okaipe
shinep ka
somo anukar.
Nisorunsanta
akopan yakka
tu makke-sama
re makke-sama
ikocharikarpe
nep ne kusu,
Nisorunsanta
ear shir-kush ne
wen-toi-kanto
akokiru ruwe
anukar chiki
iyokunnure-an.
Eepakita,
“ Nisaptasum
kamui tureshpo
ne yakka,
atoikokiru yakun
nei ta shiknu
nei ta tusa wa
ene shir-ani ta an ? "
Ayainu kane
tu okkeutum ne
re okkeutum ne
ayaikorpare
an-an awa,
Ponno shirantek ko
toop homakanu
toitum ma
ainu-kurmam
chishipusure
ikopaknu wa
chishiruture
Inkar-an awa
nep keukata
Nisorunsanta
Nisaptasum
kamui tureshpo
tuima pash per
nep ne kusu
nupoppe ta
rikan kane
poo hene
5650 ene wa poka
areka-hi ka
cararisam.
Ikotannekur
shikiruru
sancha otta
mina kane,
“ Usaine tap sui
Shinutapka ta
Kamui rametok
ituren he tap
iramkursere
iramtoinere
ki shiri okai.
Shinep poka
atuye wa
kurkashike
aiyetuye kuni
aramu awa,
hoyupu patek
5880 kira patek
aeyaishinkire
humi ene ani ta an.
Sonno hetap
semashituren korpe
ane awa
nāni pakpe
aiyekarkar
humi-an!”
sekor hawe-an kane
itukari ta
chiashtushtekka.
Shir-an chiki
aokkeu-kurka
isam" kane
otu-henkuror-
ore-henkuror-
akoanukar
shituisamne
akikkik kane,
“ Hokure ek !
tunash ek!”
Itak-an chiki
katune kane
iyeoripak-pe
ne wa ne yakne
kotom korkaiki
itukarike po
kohepokiki rok wa
otop-chinki
eshitchiure
kurka-konna"
uyanitara.
Shiriki chiki
ashi-emush-nipka-
rari-rari
ahotuyekar.
Iki-an aike
shinu kane
reye kane
5720 ituisam ta ek.
Shiriki chiki
kimui kashike
akoruiruye,
kurkashike
aitakomare
ene okahi :-
“ Hō nep hetap
eye hawe?
hoshkino
5730 nekon ehawe-an
awa kusu
tane anko
Shinep poka
atuye wa
kurkashike
ashiotuyeyar."
Nep ikkewe ne kusu
ene ehawe-an-i tan ? "
ashikonampe-kiruru.
Iki-an chiki
pon menoko
emina hawe
tununitara,
“ Shinot-an hawe tap-an.
Ponno poka
ituren sakpe
ane a chiki
nekona iki-an wa
nep hepetashish
akip ta an ?
Tan inne kotan
oro omap opittano
shine ikinne
ekor ituren ari
wen toi-kanto
akokirpa okere.
Rāpoketa
oukoraye
ikewehomsu.
Tap orowano
ayaikoshiren.
Tanepo konna
tumi suikere
wempe suikere
5790 aki hine
kamui nishka
toyanramusura
humepusu-an
akorikoshma.
Pon menoko
ne wa ne yakka
asetur-kashi
chirarire
yapan hum-konna
5800 keurototke.
Ene akip tap
hoyupu newa
pon menoko
iyesanakur-
sanke kane
yapan humi
aikisar-shutu
maukurur.
Shietok-un
inkar-an ko
isenram kusu
Tomesanpech
Shinutapka
kamui ekaye chish
chiekanto-or-
suipa kane. 
Soyun yakura
yakura-kurka
chikap reu shiri
ashikopayar.
Isenram kusu
aun-chisehe
chashisoi-wano
areka-kashpa.
Mosem-tuyor
aoshikiru,
Nisaptasum
isetur-ka
yairarire,
ratki apa
amoire-chaka
mindar1-ka ta
urat tura
imeru tura
arutkcsanu,
Shietok-un
inkar-an ko,
nep keukata
ayup-utari
aturesh-utari
pon akor sapo
kamui temkor
chionerep,
Mashkin teta
ene wa poka
arcka-hi ka
cararisam,
opittano
tane an pirka
shioar-wenrui.
Ahun-an shiri
ayup-utari
nukar chiki,
shine ikinne
uhopumpare,
par-shut-omap
ra okuta
op kepushpe
etursere,
ayup-utari
rametok patek
roruiso-ka ta
tapan horippa
autap-kurka-
rari kane,
Ayup-utari
shini-hokokse,
asa-utari
shini-hokokse
ukoturpa
hcshippa shiri
rimnatara.
Ene shirikihi
aikcisampa
niwen horipi
akohoripi,
roruiso-ka ta
eshiso un
eharkiso un
eutur un
tu noiwan sui
re noiwan sui
ayup-utari
ukohorippa-
turi kane
aki horipi.
Tapan poro chise
shinta suye
ekannayukar.
Okake-an kor
ayup-utari
ipishkan-ike
turimechiu
iop-teshpare
itam-teshpare,
sapo-utari
turesh-utari
chish rimimsel
rimimse hawe
tununitara.
Tata otta
op-kepushpe
aeterkere
kurkashiko
anot-omare
aki charanke
kakkok-hau ne
ouseturse,
kurkashike
aitak-omare
ene okahi ;-
“Ayup-utari
asa-utari
aturesh-utari,
echi-eraman korachi
rukani ainu
arwen pito
kamui ewakshir-or
cahup wa
aopittano
rukani-ekot-an,
kamui ka tapne
kan-niukeshpe
rukani-ekot-pe
ne korka,
Nisorunsanta
kamui katkemat
ikoikip-uipe
ne wa ne yakka,
5930 ikkewe wen-pe
eikurkashi
tam-omare
niukesh kusu
chikaopiuki
iekarkar,
autaripo
opittano
tuima ramachi
hanke ramachi
nupur ari
tusu ari
teeta kamka 
aopittano
aikokarkar.
Patek ne yakka
aeyai-iraike ko
yupkep hene
saurep hene
keppir-orker
5950 aetusa wa
aishiknure wa.
Ne yai-iraike ne
too atura wa ek-an na.
Ayup-utari
asa-utari
aturesh-utari
pirkano pirkano
Nisorunsanta
5360 Kamui katkemat
kewehomsu wa
yai-iraike wa
ikore yan!
Aopittano
rai-an hita
kamui katkemat
heru ram-ani
ishiknure kusu
shunke tasum wa hotke.
Newa anpe
5970 erekor kusu
Nisaptasum
sekcr rele
an ruwe tapan."
Itak-an awa
ayup-utari
tek-rikikur-
pumpa kane
Nisaptasum
pasetara 
5980 koyai-iraikepa.
Menoko utar
uweomano
Nisaptasum
pishkanike
kcuwekarpa
uchishkar toipu"
chiopaktekka.
Nisorunsanta
Nisaptasum
5990 aukoruiruye
kewehomsu
akoyai-iraike
okerepa.
Tap orowano
ayup utari
aturesh-utari
inne topaha
hoka ekari
Iresu sapo
sarampe sapte
chiseta turesh
Nisaptasum
ikarkar
iresu sapo neyakka
ikarkar.
Aokai neyakka
iresu yupi neyakka
Kamuiotopush neyakka
kepushpe nuye
shirka nuye
kokipshirechiu
ramma kane aki.
Aturesh-utari
inkinep he
shiretok otta
askai otta
urapokkari ya.
Kip ne korka
tuima shit ta
Nisaptasum
kor shiretok
kot teketok
areka hum
toi repunpe
wen repunpe
utar-orke
tu mokor-etok
re mokor-etok
aomare kane an-an.
e rusui-pe
ne noine
ichipachipa“ iper
cunpa” kane
sancha otta
mīna ruwe
anukar kor
soyoshima-ani.
Soyun yakura
yakura-ka wa
carmatkino
Temesanpech
pet kuretoko
akotuikosanu.
Iworso-ka ta
taanun toonnn
apkash-an.
Incap kusu
akor kimun iworo
sep hemem ki
shino aekiroroan.
Ar pa-an chiki
momanpe utar
oro retar-i
ihekota wa
kiru kane
inne topa
uterkere yakka
senne ponno
aekottanu.
Oman-an hine
pan nutap ta
shi-apka
tuima uk mun
kokirau-riki
turi kane
hanke uk mun
kokirau-riki
rire kane
ipe shiri konna
moinatara.
Wen ipesakkur
iyehankerep
ne yak aye.
Tampe kusu
horka-ika
aechararse
rui chikuni
ni-sempirke
aoshiraye,
Tarush-ikayop orowa
kani pon ai
asanasanke
61.30 apokna-papushi
ashikoruki,
poro shi-apka
aeyai-pirka-
shitotkere
a kosura,
Tapan pon ai
ran nitai
hap kitaike
chieshirure
6140rī chikuni
uturuhu
tapan pon ai
chieshirure
oman-shiri-konna
tonnatara.
Oman an aine
poro shi-apka
attapkesh-tuye
tapan pon ai
kunne ai-rapu
koomkutke
kamui eramanno
ashirko-chotcha.
Niwen chinika
atuima-turi
arpa-an wa
inkar-an ko,
poro shi-apka
pan nutap un
pen nutap un
yaicmoshkar
samne kane
iki aine
shumau ne.
Yairenkane
aramkopashtep
aosautek ka
poro shi-apka
pan chikiri
pan tekehe
aemush-e-kushte
iri-an.
Kenash-so-utur
achoyupu
chikuni-tuipa-an."
Pirka pon kashi
atunash-karkar
oshke un
akor shiapka
6180 haruhu arura.
Kenaslı-so-utur
achoyupu,
chi-chikuni
otunitenkor
orenitemkor
ata wa
auka-crura.
Tane shir kunne
nisap-kar kisa
6190akotek kankari
poro ape
soita-parse aarc,
Akor shi-apka
imanit-taye
ape hekota aroshki,
hoka pishkan
achinkorowe,
akor imanit-utur
wenno wenno
a-ape-kokiru.
Nā kemot kane okaipe
ayapte wa
acparo-or-konna
koyushitara.
Ipe ne akip
cuturun erorun
akohekisa
aparopishkan ta
otu-kem-san-nai
ore-kem-san-nai
chararse.
Nep sui
ashit chikoikip
ruri pirka wa,
asampe-pa wa
asampe-kesh wa
koshiturire.
Rāpokketa
neun ka nep ka
pi mina apekor
inu-an.
Tampe kusu
apa-tuika un
inkar-an aike,
oshisho un
apa sam ma
shinen ash,
harkisam ma
shinen ash.
Ipe-tuika ta
ako-urat-chari
inkar-an awa,
senne ka sui
inkar-an kuni
aramu ahi,
Nisaptasum
kamui atureshi newa
chiseta-turesh
ēslir wano
ipekokatu-an shiri
nukarpa wa
cpituntunke
epikitkitche
hawe-ne awan.
Yaikush keutumn
ayaikore korka
somo anukar apkor
an-an.
Ne rok-pe ahup wa
026 mīna tura
ene hawe-okahi :-
“ Usaine tap sui
pon akor yuai
kamui ne ampe,
ekimne kusu
kimoterkere orowa
atere yakka somo ok.
Nisomap-an kusu
aekanok kusu
arki-an awa,
nei ta tusui
one poro shi-apka
sumawe-an-hi
ne wa kusu
moteki poro imoka an ko
pon akor yupi
shinen ne patek
shisakpe e shiri
enc ani ta an!"
6270 sekor hawe-oka kor
aroshki imanit
pirkano-po
kirpa-kirpa
ukousaraipa  wa
chapse-echiu” kor
e kor okai.
Ipc-an aine
hon ne akorpe
yaro shinne
628 kuttokono
hemakashi
hokush-an,
ene itak-ani :-
“ Yukar ochinu
rusui ya ? " sckor
itak-an awa,
“ Anu rusui ruwe-ne.
Kerai-po kusu
pon akor yupi
62.9 kor pirka shinotcha
pirka yukari
anu otokush hawe-an!"
cuminare kor
Nisaptasum
ioshmakom wa hotke
chiseta-tureshi
ikotchakoa wa hotke.
Atokse honi
aerep kor
6300 utur an ko
apen-reraru
kashike un
repan-an kor
aki shinotcha
ac-raun-kuchi
tununitara.
Acsanpar-kashi
kamui riwakne
uwetununse.
Ipishkani ta
6310 tu pon menoko
mina hawe
roise kane
okai-an.
Sem-ohonruino
shiran-tek kor
orhem kusu
yainu-an nankor'a,
tane nep ka
iotke anke
ituye anko
yainu-an ike,
aparo ari
yukar-an rapoki
tapan pon chise
chise-kotor
shokus-or cpitta
auwampare
ashikcwente.
Kip ne korka
nep ka anoyamoktep
shinep ka somo anukar.
Kanantano kane
asemshik-sama 
chikurure.
Tampe kusu
ipishkanike ta okai
tu pon menoko
huihui-na wa
6:40 auwamparo
inkar-an ike,
Ieomina-ushi
ne chorpok ta
poi seppaunper
kor wa
uwekari
atokse-lioni
vyaipirka-
shitotkere wa okai.
6350 Tap nahun pakno
shinep
Nisaptasum
shinep
chiseta-turesh
ne kuni aramu rokpe,
shinep
Atuiyaunmat
shinep
Esannotunmat
CW opittano
araitumawe
ne rok okai.
Ukocramno
aerampeutek ya
tan arka itak
eterkere ene okabi :-
" Achikar ta ayakanna ta
Tomesanpechi
Shinutapka ta
Poiyaunpe,
neike-huike
ayairakparep
ne wa kusu
yaiutattuye-an"
kane ka
sermakaha
aoshiraye ko,
somo yai-iraike,
aokai ka tapne
nā somo pirka-koikip
shine not poka
somo iere ko,
orowa uisui
aokai ka tapne
nā somo hese poka
ieturainure wa
oka-an awa,
inepkor kane
ituipap-uipe
ironnup-uipe
pirka koikip
honi eshik-pakno
erepa
hon patek po patek
usakka kane
iramasureno
utumam ruwe okai.
Nekona ikip
ine ap kusu
apon-osoro
emko poka
enukan nankon na.
Te wano
nep kotan ka
ao-oman wa
shinep poka
atuyo wa
kurkashiko
ashietuyeyar
kusu-ne." ari
hawe-an kor
toop rikoshma
noinc iramu-an.
Inu newa
6440 akip ne korka,
“ Tan morshir-ka ta
Nisaptasum
ceyaichakte ko
nep ekar kusu
eshiknu wa
can-pe he an?"
Yainu-an ike,
homaturuipe
tapan pon kash
6450 kitai-na wano
aheushi wa
kanto-kotor
akorikoshma.
Tap ikotpok ta
Nisaptasum
tu urar-sai ne
re urar-sai ne
uwechanchanke
oararisam.
Hunak ta
kenash-so-utur
or hapunno
aiyeranke.
Kapattoipu"
ashikakushte
aparoho patek
ashikihi patek
etuk kane
an-an awa,
Sem ohonruino
shiran-tek kor
ine lunak un
kanakan kunip
mīna tura
itak hawe
wetununse.
No hawche
kenash-rapok
pepunitara.
kisat-tarara-an
inu-an hike,
Nisaptasum
kamui atureshi
haukutorke
anosatkirkar.
Tap ikoehankeno
ainu-kurmam
chishipusure.
Inkar-an awa
pon urat tapkop
chishiruture.
Urat-tumu
ashikechari
nani tusui
akar koyaikush,
urat-tum ta
iyainumare
ne kotan korpe
ne moshir unpe
okai nankor'a,
Pon ainu ponkur
kani kosonde
nenaimine
arutomechiu
kani pon kasa
kasa rantupepi
eyaisannan-ka
yuppa kane,
kamui ranke tam
etempok-konna
chashinatara.
Neike-huike
aekot kunip
okai nankor'a,
seturpesh kani
rerarpesh kani
kotchake wa
oshmake wa
chishiturire.
Kasa-kepsam ta
kamui san-nanı
hetuku chup ne
inantasarep,"
tan pa ne wa
iturkashuno
chishikupkap
peure tukkap
epa-kurkashi-
kurun kane,
Nei-ta okai wa
masurkesh ta
kokishnu rokpemu
okai nankoria,
Ene aye wa
areka-hi ka
cararisam.
Sancha-ka ta
mīna kane
setur-kashike
Nisaptasum
yairarire
ene itaki :--
“Inkar kusu
Nishpokunkur
kamui rametok,
itak-an chiki
pirkano nu yan!
Neike-huike
ayairakparep
Poiyaunpe ne wa
yai-ntar-
tuye-an kane
ne yakka
ikkewe wenpe
eikurka
tam-omare
aniukesh kusu
yupkep hene
saurep hene
Poiyaunpe
ar-kamka
aetasaske awa,
Ponno hese-turiri ko
ckimne ari
shunko orowa,
inepkor kanc
ituipap uipe
ironnup uipe
Atuiyaunmat
Esannotunmat
pirka koikip
cerem wa
koochiupashte
kokininpashto
shiri anukar.
Irushka keutum
akor kusu,
inki moshir
ao-oman wa
shinep poka
atuye wa
kurkashike
ashi-utuye-yar
kuni aramu kusu
ek-an awa,
Nishpokunkur
kamui ne anpe
Poiyaunpe
koekimne kusu
ek hawe-an,
Oro-kikita
tap eashir
Pon Nishpokunkur
ahekote yakne,
Poiyaunpe
ahekote
nep ta an'a"!
Tap eashir
ukotom-nanka
ukotom-shirka
ane ruwe tapan.”
ari Nisaptasum
paronna wa
chepitapita
aye manu.
Nishpokunpe
katune kane
enupetnep
no wa ne yakun
kotom korkaiki
sancha otta
mina kane
eiyohetche
cchiu kane,
“Ohaine ohaine
sõnep he tap
ampe he tap
Nisaptasum
kamui katkemnat
ye hawe-an.
Sonno keutum
shino keutum
ekor hawe
newa ne yakun
aokai ne yakka
rametok rakpe
ane kusu
ekoyaishiporore
aki kusu-ne na."
sekor hawokai,
akoepatpatke
Nishipokunkur
teksama ta
ateshkosanu.
Iki-an awa
Nishpokunkur
homatu-ruipe
ikohosari,
tu urar-ikkeu"
re urar-ikkeu
ikocharikar,
nani tusui
nani resui
kar koyaikush,
Hushko-toi wano
ikourat.chari aine
ikoshikrayop
kanipor-kashi
korai-kosanu.
Enc an kamui
cne an pito
shem shichose
пер сrаyаppе,
itukarikc-po
eshik-erana 
6680atte kane,
huihui-na wa
iuwampare.
Ipor kon ruwe
pirka rok-pe
kor wen puri
enan-tuikashi
chipirasare
ene itak :-
“ Achikar ta
662 ayakanna ta,
Nisaptasum
shirun monoko
wen menoko
okai wa namne,
sonno hetap
aokai pakpe
nep kamuyo
nep ainuhu
icpetturaship
6700 okai wa kusu, 
or setakko
tuye-takncko
chikokantama hawe
iyosserkere
ene okahi
tampe ne ya?
Poiyaunpe
at-temkoro
iorura
kashi-kopak ta
or saureko
chikokantama
hawe-an!
Nekonna hene
hawe-an-pe
ene ap kusu
ecokatune
ki ruwe an'a ?"
sekor itak kor
raipashiroita.
Ihekota wa
chishikirure
tan arka itak
ikoterkere
cne okahi :-
“Achikar ta
ayakanna ta
Poiyaunpc
Toiyaunpe
patek rametok
patek shiretok
patek utarpa
ne wa he tap,
tu moshir kama
re moshir kama
shiasurashte,
tu rur-ekari
re rur-ekari
iutat-tuye.
Arushika kusu
tan to
ekcekimne-an kusu
apkash-an awa,
Nisorunsanta
shirun menoko
wen menoko
chikokantama.
Ne wa ne yakka
or saure-ko
iekarkar, 
Poiyaunpe
at-temkoro
ieorura kusu
ene sunke-i ne aan.
Hokure hokure
Poiyaunpc
tanepo konna
ukockari-an kusu
tante wano,
upak rametok ane wa
utasa roshki
inkar-an kusu-ne.
Ianrapoki"
ekar yakne
shukup-tuika ta
shukup-nuraukot
ekore-an kusu-ne na."
itak kane
tu arka itak
ikosuipakar.
Hawash chiki,
turush kinra ne
ikohopuni,
tan arka itak
aneterkere
ene okahi:-
“ Usaine tap sui
naa naa
shukup hekachi
ane awa,
nei ta tapne
tu rur-ekari
aramkopashtep
aosautekka
yupke ta mkur
akoterkere.
Ar kamiashi"
ayupke-suyep
tam-reupoki
kohepoki
6820 aki wa ruipe
pirka-ruika ne
ikohopiye,
hontomo ta
yupke tankur
ikoterkere.
Annoikip
aicmontasa,
yupke-suyep
tam-ruwetok
6830 akohepoki,
eenpe notak
notak kurkashi
peken rera ne
anechararse,'
iokakehe
iwan toi-kir
ukaetuye.
0-tusui-resui
utashpa kane
6400 ukotamsuye-an yakka
akar koyaikush.
Tomotawenko
Nishpokunpc
kamui nish-ka
kohopuni,
ika-kashi
ayairarire.
Iscnram kusii
aturen-kamui
tuima metot
hanke metot
metot tapka ta
humepushpa,
uwepaketa
ienkashikche
tu pase kamui
re pase kamui
humepushpa,
tu pase humi
6820re pase humi
ienkashike
otte kane.
Nei korachi
anun turenpe
ne wa neyakka
inkinepe
urapokkari
humash nankor'a.
Tu pase kamui
re pase kamui
uhumnikor
eekotpa,
Nitai-karpe
koshiushiwatki
toyan-karpe
koturimimse.
Kai-niukeshpe
riten-hash-kunne
amtoi-kurka
eshiturpa
hepitta humi
shiushiwatki,
kai-no kunip
chikaurototo
wen munira
wen toira
wen upun-chisene
chipatupatu.
Ne chorpoke
auwenoshpa
kipne korka
Nishpokunpe
nepe shinkipr
ainu ne wa
tu shinish-utur
re shinish-utur
ehoyupu
echararse
aekot poka
ewenitara.
Tomota newa
Nishpokunpe
kenashso kashi
chioranke
ene itaki:-
“ Inkar kusu
Poiyaunpe
itak-an chiki
pirkano inu!
Rametok anak
shine ukoiki
somo kip tapan.
Ukar-ukoiki
aki wa
ausampe ka
uwante wa
inkar-an kusu-ne.”
itak kane
chirayekatta.
Aiyeeshe
echiu kane
kenassho-utur
aehoyupu,"
Poro chikuni
shuptom-orke
aoattuye,
akishma kuni
koenchararke
aehorka-nimpa wa
6930ek-an hine,
“ Tampe ari
ukar-an kusu-ne."
Itak-an awa,
Nishpokunpe
eiyeeshe
echiu kane.
Hoshki-ruino
ear kaparpe
ayaikonoye
poro chikuni
akotuk
as-an" wa an-an.
Nishpokunpe
poro chikuni
etapka-konna-
rachin kane,
ioshmake wa
otusui-resui
horipi-koterke,
6950 imakaketa
humse tura
aseturuhu
shitaiki kusu-ne
ne kotpoke,
ouse aurarihi wal?
a-netopakehe
oashin hine
ni-chorpok un
horaochiwe-an,
Humse tura
poro chikuni
toiko-shitaiki.
Kip ne korka
a-ouse-urari ne kusu
ouse poro chikuni
shitaiki
ikopashirota.
Shiriki chiki
ne poro ukanni
ateksaikare
tusui resui
aehoripi,
ene iki-ani
eikoisampap
Nishpokunpe
chikap korachi
amon-etoko wa
soine aan,
ouse urari
ashitaiki.
Tu noiwai-sui
re noiwai-sui
utashpa pakno
ne ikichia
akoanutushtek.
Kip ne korka
Nishpokunpe
eposo kusu
hawokai rok-pe
0990 shinki ruwe
akoerampeutek
sui ene hawe-ani:-
“ Inkar kusu
Poiyaunpe,
utarpa anak
shine ukoiki
somo kip ne na.
Kēke hetak
7000 arke koshne
arke pase
aki kusu-ne na."
hawash chiki
aiyeese-echiu kane.
Hoshki ruino
ichiu-an kuni
tu wenturaisam
aniekote,
Nishpokunpe
pokin chikiri
7010 aochin-konoye
kuttokono
ashir-ekatta.
Harki-sam ta
a-rarpa kane
shimoi-sam ta
a-ramkopashtep ari
sannan-kashi
akik-hum-konna
toknatara.
7020 Nishpokunpe
tanepo konna
arka kunip
yai-amkire
ki wa ne noine,
tu sat-nankap
re sat-nankap
ukaikire.
Akishma humi
yupke rok-pe
peken rera ne
aashke-uturu
chioposore,
Hontomo ta
iochin-konoye
kuttokono
ishirekatta
ene iki-an-hi
eikosampa.
Aikap-sam ta
itoikokishma
shīmoi-sam ta
asan-nanuhu
kik kusu-ne ko,
aok keu-kurka
taanun toonun
kachinitara 
hesui-an ko,
ipishkanike
haita haita
tata tata
eramupo ka
usausaka.
Hontomo ta
amatkosanu
pokna-so ne
ashir-ekatta.
Herikashi wa
herashi wa
aramkopashtep ari
asenrototo,
Aikap-sam ta
kamui-sannanu
atoiko-kikkik
atoiko-otke,
hontomo ta
pokna-so ne
ishir-ekatta
apanake wa
apenake wa
senrototo.
Nep keukata
tanepokonna
arka kunip
ayai-amkire.
Akamui-sannanu
kik-hum-konna
anekonramu-
chishkot kane.
Tu noiwai-sui
re noiwaisui
upoknare-an
ukannare-an,
Tomota newa
ne noine,
7110 hum-etoko
homar-homar,
aeinkar-i
tupne oman
repne oman.
Nishpokunkur
retar pone
720äne ikkewe
aeashikar,
Itasa pakno
aāne ikkewe
ikoashi,
retar ponehe
atam-koshiru
itasa pakno
itam-koshiru.
Ikkewe kiror
montum kiror
ayaikosanke
yupke tamkur
7130 akoterkere,
Tasa tamkuri
ikoterkere,
kunne toshir
anieotke
semkorachi.
Nekonna shino
iki-an yakka
anattaraye.
Hunapakita
7140 yaishikaru-an
inkar-an ko,
Nishpokunpe
kapar-honkapu
cukor kane
akapar-honkapu
oukor kane
uwesamampa
anrai-an kane
okai-an ruwe-ne.
Akoyaishikarun
eirpakno
Nishpokunpe
yaishikarun,
Aramkopashtep
aikupa kane
Pon Nishpokunpe hekota
ni-hum turse
ashikopayar
ari korachi
7160 Nishpokunpe
emushihi
ekupa kane
ihekota wa
yaieatchiu
pāna humi
ni-hum kunne
shiokote, 
atamkoshiru
itamkoshiru.
Neun ikichi-an yakka
akar-koyaikush
ukar-koyaikush-an.
Rāpoketa
shikpo ne kusu
inkar-an ko
kamui nish-ka ta
ouse nish-kurka
Nisaptasum
chioushi.
Sancha-ka ta
mīna kane
ikichi-an shiri
pituntunke
pikitkitche kotom
iramu-an.
Ayaikotuina-
shiram-suye,
Neita an kotan
rekor katu
Nishpok newa,
neita tapne
oikkeu-sakno
tu repun moshir
atekewente wa kusu,
Nishpokunpe
tumi ikkeu ne kor wa
ikoekimne,
rametok-rakpe
ane awa
neita tu-sui"
ikar-an ruwe
newa kusu
aeshipopkep turano
iwente-an.
Nishpok kotan
tukarikehe
ekohekomo
aki wa ne yakne,
rametok-rakpe
utarpa-rakpe
ane awa,
shukup-nuraukot
aekore nankor,
yainu-an hike
ine hunak un
op chieatchiu
ashikopayar
apana-humi
ni-hum turse
ekannayukarı
oman-an kor-an.
Iyoshi sui
Nishpokunpe
op chieatchiu
shikopayar
pana-humi
nī-hum turse
shikopayar.
Orowano
paye-an kor
okai-an.
Rāpoketa
Nisaptasum
rik peka
ek noine
iramu-an.
Ine hunak ta
inne kotan
kotan kurkashi
teshnatara."
Kotan noshkike
chipuni tapkop
chieashi.
Tapkop-ka wa
ran kiroru
oturu-shittok
oreru-shittok
kaipa kane.
kiroru kari
op chieatchiu
ashikopayar,
apana-humi
ni-hum turse
ashikopayar.
Hemes12-an aine
tapkop-ka ta
kani chise
kani chashi
uwereroshki.
Huihui-na wa
ramma ukorachi
akoerayap.
Mosem-tuyor
aoshikiru
Iyainumare
utarpa-kan-mau''
ikor-hura
tomi-hura
rui rera ne
iyemaknakur_
raipa kane.
Ratki apa
chorpok-peka
ni-hum turse
ekannayukar
aoterke-an.
Tan poro chise
chise-upsoro
aerayap-kashpa
kamui iyoipe
ikir-pok-konna
meunatara.
Ikit-tukari
chituye amset
oha-shotki
amset-ka ta
chishiturire.
Amset-kesh ta
sarampe tumpu
ashru-konna
komeritanke.'"
Tumpu kitai
tu kamui-kuror
eerachitke,
Shiso sam ta
rikun kakencha
ran kakencha
kamui chikirpe
eereweuse.
Kurkashike
tu kamui chupki
re kamui chupki
eweshimaka.
Shiso-sam ta
pon urat tapkop
ape-tuisam
ehorari.
Harkiso-peka
op chieatchiu
ashikopayar.
A pana humi
ni-hum kunne
ashiyokote.
Shiso ta an-pe
akourat-chari
inkar-an ko,
pon menoko
okai nankor'a, ">
ene wa poka
areka-hi ka
carar-isam-pe,
kamui chikirpe
ar-utomechiu
kamui san-nanu
komaknatara.
I-sam korachi
rachiu-un ruwe
shikpui-un ruwe
Nishpokunpe
horkasuye.
Arsoke ta
aretar-shik-numi
kanna kane an-an,
humi-ash kunip
oyamokte
7980 ohanakusu
aewakshir-oro
koahun wa
ene shiran-hi
tampe ne ya!
Poiyaunpe
tu kotan kama
re kotan kama
shiasurashte,
7370 Newa ampe
iresu yupi
rushka kor
patek an awa,
seenne
Poiyaunpe
koekimne kusu he tap
tutko rerko etoko ta
yai-soinere awa,
tane pakno
oasur-kesh ta
7380 kokishnatara,
nisomap keutum
ayai-korpare wa
an-an awa,
seenne nepe ka
semor porono
pon urat tapkop
chishiruture.
Tu urar ikkeu
re urar ikkeu
ako-charikar
akar aine,
urat-tum ta
iyainumare
epcso kusu
irwak pirkap
chiesonere,
Hushko-tci wa
tumpu kohorsep"
nep ne kusu
kī-no ipor
eipot-tum
korettek kane.
Kip ne korka
rametok-scne
rametok ipor
eipot-tumu
kcniunatarap,
kani kcsonde
ar-utomechiu
kamui chimut tam
etempok-konna
chashinatara.
Sancha-ka ta
mīna kane
renne kema
tuimaturi,
katune kane
an-an ruwe
eosserkere
ne wa ne yakne
kotom korka-iki 
huihui nawa
iuwampare,
"Akor sapo
ekai chish-chorpok
pakno oman wa
inkar!" hawash awa,
Pon menoko
chish turano
chisoyekatta.
Hontomo ta
arpeutanke
ekusu-suye
chish rimimse
rikna-puni,
Hemanta ampe
ehorkakur!
nimpa kane.
Inkar-an ko
Nishpokunpe
hushko-toi wano
anrai pito
nep ne kusu
retar shiknum
kanna kane.
Shiso-sam ne
eturikar,
tan raichishkar
rikna-kekke
rana-kekke
ene itaki :
“Soonno poka
toanpe Poiyaunpe
ne noine aramu na.
Aak-tonoke
oro tunashno
raike yan!
Nep keukata
iresu yupi
shisak rametok
neita cman ko
ampir poka
omap ne wa ?
Rai ne yakka
sem katu ne
ikatu-wende-an ruwe
oro saureko
ene shiran-i
tanpe ne ya!"
hau-ki awa
Pon Nishpokunpe
ene itaki :-
“ Akor sapo
suke kunak
ramu yan!"
hawash awa
shirun menoko
kor wen puri
enan-tuika
chihopunire,
“ Usaine tap sui
aak-tonoke
kat-kor hawe
7510 anoyamokte na.
Oro tunashno
Poiyaunpe
toiko-raike yan!
Nep akar aep
asuye hawe ?"
itak awa
Pon Nishpokunpe
shiemush-nipka
rari-rari.
Shiriki awa,
oripak-rui-pe
nep ne kusu,
utut ta terke
otupechirpel
yaikarpare?,
pirka meshi kar wa
kaparpe ctchike
kaparpe itanki,
uwerercshki,
7530 poro sonapi kar wa
Pon Nishpokunpe
kotarara.
Uina wa
Nishpokunpe
anrai pito
enkashike ta
suyesuye
rana ochiwe
rikna ochiwe
suyesuye
ene itaki :-
" Iresu yupi
shino rametok
sonno rametok
ene chiki
tai sonapi
uk wa e yan!"
Itak korka
anrai kunip
ncp ne kusu
moimoike ruwe ka
oararisam.
Pon Nishpokunpe
nea poro imek
enkashi ta
rikna ochiwe
rana suye, 
kurkashike
itak omare
ene okahi:-
“Inkar kusu
Poiyaunpe
sonno rametok
shino rametok
ene chiki
tan sonapi
uina wa ipe yan!"
Hawash chiki
aokkeukuri-
hetari-kosanu,"">
Tapan sonapi
aonotkur-
kotekote,
rupne nochi
nokan nochi
aonna-rukpa.
Nea ampe
Pon Nishpokunkur
emina hawe
tununitara.
Shiso otta
shirun menoko
ash poka
ewenitara,
“ Usaine tap sui
awen-akihi
katkor shiri
anoyamokte.
Iresu yupi
pirka shiri
iekeshkep"
ikarashki
aep ere shiri
ene ani tan!
Shirun menoko
wen menoko
ane awa
atuye yakka
pirkap ne yakne,
Chikipo ka tap
atuye anke
araike anke
yainu-an korka,
nēno iki-an yakun
kotan-epirka
moshir-epirka
aeaikap nankon na.“
Oro tunashno
raike, tuye !” sekor
chish turano
hawe-an korka,
Pon Nishpokunkur
ashpa-kisar
itutanure,
ipakitara
nea imek
taritari.
Ahawehawe
nea itanki
nea otchike
anot-komeshpa
könenechi
amam turano
aonna-rukpa.
Nei korachi
akapar-honkapu
chorpoke ta
arukpa acp
rupne takuhu
nokan takuhu
usoi-okuta
pututke.
Newa ampe
Pon Nishpokunkur
eyaiminare.
Pon Nishpokunmat
upakitara
wen pa-shirota,
"Oyoyo-po ta
ene iki-an wa
kotan-epirkap
moshir-epirkap
ane yakne
Poiyaunpe
atoikoraike
noine ampe!”
hawe-an kane
horimototo."
Raikun ne korka
7850 ashiknum-noshki
ashin-ashin.
Purai-reupok ta
Nisaptasum
an noine,
Sepka-utur peka
shik-numi
tokikushish
tek-reyereye ko
emush shirka ta
kanna kamui
niwen ramrami
ipeop taine
chihetarpare."
Pon Nishpokunpe
tek-porapora 
tek-kisakisa 
emina haukan
tununitara
ene itaki:-
"Inkar kusu
Poiyaunpe
raikur ka
inup tap okai;
Nekona an puri
nekona an-pe
aporse katu
Okokko ituren
Oyoyo ituren
ne wa,
moshit-tuika ta
eshiasurashte ya?
Ponno ki wa
inukare yan!"
Hawash akusu
shirun menoko
tane an irushka
shioarwenrui,
“ Usaine tap sui
awen-akihi aotuike
katkor hawe
anoyamokte na.
Somoneipeka
okash kamui sakpe
katu-ehankep
ene hawe tapan.
Poiyaunpe
ene rai apkor an yakka
Okokko-ituren
Oyoyo-ituren ki ko
moshir wente
wen toikanto
kokirukar,
shinep poka
Uwo-ru-ushtep
isampe ne yak aye ap,
iteki neno hawe-an!"
sekor itak yakka,
Pon Nishpokunkur
tu makkesama
re makkesama
ikocharikar
hawe-ash chiki,
Moiretara
apena-humi
op chieatchiu
ashikopayar,
apana-humi
nihumturse
shikopayar
eutur un eror un
terke-an ko,
Nishpokunkur
emina hawe
chairototke,
pon menoko
arpeutanke
ek ususuye.
Purai-reupok ta
Nisaptasum
pituntunke
pikitkitche
koarikiki
anosatkirkar.
Irukai-tom ta
isenram sekor
chashi-pa ta
chashi-kesh ta
tu pinu kamui
re pinu kamui
humkorpare,
Uwepakita
purai kari
apa kari
supne rera
ukotutturse
kamui nish-ka ta
kamui hum-epushpa,
Isenram sekor
tuima metot
metot tapkashi
tu pase kamui
re pase kamui
kohum-epushpa.
Irukane ko
chashikarpe
kosepepatki
toyan-kurka
koturimimse,
Isenram sekor
kanantano kane
yainu-an kusu
ayaitumamoro-
uwampare wa
inkar-an ko,
sui sak kimotpe
keptontone tumama
tu kapkoirir
re kap koirir
tu sakma kunne
re sakma kunne
chishiturpare.
Kisar-etupshike
saretupshike
numa takusa
chiechotchakar,
pokna nirush
kanna nirush
chiekasure,
shiktum-konna
kunaipetom nep
ane kane
koshne terke
akoyai-ikkeukan
matunitara,
ta rui pause
takne pause
hokure inkar!
tane inkar!
Ene newa kush tap
kiyanne mat ane wa
aki a itak
chikoitakkashi
eiekarkar awa
tane anakne
ayaikomorep
titto kotan
shinrit kotan
aikowente kusu
ene shiriki taan."
Rāpoketa
aoinkar-i
tup ne oman
rep ne oman,
nekona ne ya
aeattaraye
kunne toshir
aieotke
semkorachi,
mokor hetap ne
rai hetap ne
aki aine,
Hunapakitaa
ayaishikarun
inkar-an awa
lunak ta
toitoi-ka ta
achiotanne
turi kane an-an.
Neita tap ne
kotan an awa
moshir an awa
shiran nankor'a,
heru tika ne
chiupekare
wen toikanto
akiru awan.
Asanchikiri
asantekehe
ariterite
matkesanu-an,
Eirpakno
pan natap ta
aintz-kurman
chisliipusure.
Inkar-an hike
nep keukata
Nisaptasum
hoyupu aine
shinki ipor
eipot-tum
korennatara
nupoppe ta
rikan kane
sancha otta
mina kane
chiashtushtekka.
Shiran ike
hekota wa
niwen chinika
atuima-turi,
“ Tureshpo sampe !"}
itak-an kane
aishikari.
Nisorunsanta
kamui tureshpo
pirka mina
kotek-utomkur
eshitaiki
ene itaki:-
“Shinutapka ta
pon akor yupi
ante machi"
utar-orke
anisap-ronnu wa
nekona
oslikor wa tap
irushka wa
ituren he tap
iramkursere
tuwe-takneko
oyakoyakta
inkar-an aine
shiyor patek
kira patek
aki aine
tane shinki humi-an."
Aokai neyakka
asancha-ka ta
mīna-an kane
ayaikcshiren
otu-henkuror
akoanukar.
Isetur-kashi
yairarire
kamui-nish-ka ta
ratchi kamui-mau
kamui-mau-etok
aiyepashte.
Tomesanpech
Shinutapkashi
akoshirepa.
Soyun yakura
yakura-kurka
akohorawochiupa.
Mosem-tuyor
aoshikirpa,
ratki apa
amoire-chaka,
chise-upsor wa
isenram kusu
rametok kan-mau
utarpa kan-mau
usa ikor
tomi hura
rui rera ne
iyemaknakur-
raipa kane.
Mindar-ka ta
imeru tura
urar tura
arutkosampa.
Ayup-utari
iresu sapo
chiseta-turesh
kamui shiri ne
shine ikinne
7970 ikohosarpa
matkosampa.
Iresu yupi
yupkep-hau-kur
eshiyanu kane
parshut-omap
raekatta,
pirka kuwa ne
eyaitete,
wempe shiyanu
rorumpe shiyanu
kohoripi,
Kamuiotopush
iresu yupi
utap-kurka 
eshikirpa,
Iresu sapo
chiseta-turesh
mat rimimse
ehoripi.
798 Shiriki chiki
aokai ne yakka
niwen heripi"
akosantek-kurka-
turi kane
Nisaptasum
ne wa ne yakka
rimimse hawe
tununitara
isermak-kashi
ehoripi.
Ayup-utari
iopteshpare
itamteshpare
ikewehomsu.
Nisaptasum
ne wa ne yakka
aopteshpare.
Okake-an ko
menoko otta
ukoraichishkar
atte kane
Nisaptasum
kewechihomsupa.
Okake-an ko
iresu sapo
pirka suke
koyaikurka-
oma kane,
aokai anakne
8020 amset-kurka
aehorari
shinki keutum
ayaikorpare.
Ayaikokut-kur
pita kane
shiraraye-an.
Akor sapo
shikankitai"
eimek ani.
8730 Ipepo mashkin
aekot noine
yainu-an kusu
nani ipe-an.
Ayup-utari
aturesh-utari
ne wa ne yakka
arki-an-hi
enupetne wa
mīna tura ipepa.
8090 Nisaptasum
ene ene
tumi-orushpe
ukoiki orushpe
makan okai
mīna tura
makan okai
chish turano
eisoitak.
Ipe-tuika ta
805 iki yakka,
iresu yupi
Kamuiotopush
pon akor yupi
ne yakka
shinep korachi
nanka-konna-
chiunu" kane,
pon akor sapo
chiseta-turesh
8060 atureshpo,
tu peken nupe
re peken nupe
yaikorapte.
Anukar-ike
aokai ne yakka
tumi-tuika ta
iye-an hawe
ikar-an shiri
ayaikotuima-
shira msuipa chiki,
rametok rak pe
ane a yakka
asampe-pa wa
asampe-kesh wa
ikopuyuise
hēse puira
aikoseshker
semkorachi
ayainu kane.
Moire ipe
akoyaikurka-
ama kane
ipe ruoka
chiopashpare,
Okake-an kor
ayup-utari
turesh-utari
eweneusar,
amset-ka wa
aokai ne yakka
ikokanu-an
nupetne-an.
keshto kane
ramma kane
okai-an wa
ayup-utari turano
kepushpe nuye
shirka nuye
aki kor okai-an.
Iresu sapo
Nisaptasum
chise ta turesh
atureshpo
karkar kunip
attomsama
yaioma pare
Nisaptasum
shinnai chikap ne
iyeutanne.
Nep keukata
ikoikip uipe
iki a yakka
Nisorunsanta
Nisaptasum
kamui tureshpo
isam a chiki
tap korachi
Shinutapka ta
aewakshiroro ta
iruka poka
shinki-sakno
hese-turiri-an wa
okai-an pe he an ?
Nisaptasum
kor ituren
an kusu keraipo
Tomesampechi
chiramatkore
ruwe-an!"
Ayaikoshiram-
suipa kor,
tane hene
chiki poka un
Nisaptasum
aeshikari wa
ene yainu-an-i
ene aramu-i
opitta
utashpa kane
aye rusui yakka,
Shukupkur puri
nep ne kusu
yepnu kamka
yepnu keutum
eyaiupsorka
porore kuni
ane kusu,
yupke rampo
ayaikorpare
shirush tuntu" ne
ayai-shir-echiu,
“ Hetak ta usa
inanehempar
iki a yakka
Nisaptasum
atureshpo
ayaimakna
horarire okai!”
sekor
8100 ayainu kane,
Toirepunpe
wen repunpe
tu mokor-etok
re mokor-etok
aomare kane
okai-an.
Nep keukata
Nisaptasum
atureshpo
5170 ne wa ne yakka
somo iechutkono
yainup ne yak
kotom korkaiki,
Apirkakur-
uwante wa
inkar-an ko,
makan yainu ko
shisempir un
shikirpa ki ko
tu peken nupe
re peken nupe
yaikorapte shiri
aokai patek
anukar ike,
Kunne-an ko
hotke kosonde
urepet-ka ta
aure-konoye
kotpar-ka ta
aepat-chiure,
Nep keukata
tumi-tuika ta
usaine usaine
Nisaptasum
ashinkire,
orowa tane
aun-chise ta
uk ceramno
okai-an yakka
kamui puri
nishpa puri
nep ne kusu
ukoitak poka
aki rusui yakka
yainu-an-i neno
aki caikap
ruwe okai ike,
Rametok-rakpe
ane a korka
tu nupun nupe
re nupun nupe
ayaikoranke.
Yakka
tokap-an ko
oyap korachi
tumashinu-no
shirka huyo
kepuslipe nuye
akokipshirka-
cchiwitara
ramma kane
kat-kor kanc
okai-an.
